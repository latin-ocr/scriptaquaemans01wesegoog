126 CATO MAIOR DE SENECTUTE LIBER lo

etiarn addiscunt aliquid, ut et Solonem versibus gloriantem
videmus, qui se cotidie aliquid addiscentem dicit senem
fieri, ut ego feci, qui litteras Graecas senex didici, quas
quidem sic avide adripui quasi diuturnam sitim explere
cupienS, ut ea ipsa mihi essent nota, quibus me nunc ex-
emplis uti videtis. Quod quum fecisse Socratem in fidibus
audirem, vellem equidem etiam illud — discebant enim fidi-
bus antiqui -, sed in litteris certe elaboravi.

IX. 27. Ne nunc quidem vires desidero adolescentis —-
is enim erat locus alter de vitiis ⁴senectutis —-, non plus
quam adolescens tauri aut elephanti desiderabam. Quod
cst, eo decet uti et quidquid agas agere pro viribus. Quae
enim vox potest esse contemptior quam Milonis Crotonia-
tae? qui, quum iam senex esset athletasque se exercentes
in curriculo videret, aspexisse lacertos suos dicitur illa-
crimansque dixisse: ‘At hi quidem mortui iam sunt.’ Non
vero tarn isti quam tu ipsc, nugator. Neque enim ex te
umquam es nobilitatuS, sed ex lateribus et lacertis tuis.
Nihil Sex. Aelius tale, nihil multis annis ante Ti. Corunca-
niuS, nihil modo P. Crassus, a quibus iura civibus prae-
scribebantur: quorum usque ad extremum spiritum est pro·
vecta prudentia. 28. Orator metuo ne languescat senectute:
est enim munus eius non ingenii solum, sed laterum etiam
et virium. Omnino canorum illud in voce splendescit etiam
nescio quo pacto in senectute, quod equidem adhuc non
amisi et videtis annos. sed tamen decorus est senis sermo
quietus et remissus, facitque persaepe ipsa sibi audientiam
diserti senis compta et mitis oratio. ‘Quam si ipse exsequi
nequeas, possis tamen Scipioni praecipere et Laelio. Quid
est enim iucundius senectute stipata studiis iuventutis?
29. An ne eas quidem vires senectuti relinquimus , ut ado-
lescentes doceat, instituat, ad omne officii munus instruat?
quo quidem opere quid potest esse praeclarius? Mihi vero
Cn. et P. Scipiones ct avi tui duo, L. Aemilius et P. Afri-
canus, comitatu nobilium iuvenum fortunati videbantur, nec
ulli bonarum artium magistri non beati putandi, quamvis
consenuerint vires atque defecerint. Etsi ista ipsa defectio
virium adolescentiae vitiis efficitur saepius quam senectutis.

