LlB. 1. CAP. 17. 18. §- 53—61. 19

scelere patriam etin ea funditus delenda occupati et sunt
et fuerunt. 58. Sed si contentio quaedam et comparatio
fiat quibus plurimum tribuendum sit officii, principes sint
patria et parentes, quorum beneficiis maximis obligati
summ, proximi liberi totaque domuS‚ quae spectat in nos
solos neque aliud ullum potest habere perfugium, deinceps
bene'convenientes propinqui, quibuscum communis etiam
fortuna plerumque est. Quam ob rem necessaria praesidia
vitae debentur iis maxime, quos ante dixi, vita autem victus-
que communiS‚ consilia, serrnoneS, cohortationes, conso-
lationeS, interdum etiam obiurgationes in amicitiis vigent
maxime, estque ea iucundissima amicitia, quam similitudo
morum coniugavit.

XVIII. 59. Sed in his omnibus officiis tribuendis viden-
dum erit quid cuique maximenecesse sit et quid quisque
vel sine nobis aut possit consequi autnon possit. lta non
iidem erunt necessitudinum gradus qui temporum, sunt-
que ol'ficia, quae aliis magis quam aliis debeantur, ut vici-
num citius adiuveris in fructibus percipiendis quam aut
fratrem aut familiarem, at, si lis in iudicio* sit, propinquum
potins et amicum quam vicinum defenderis. -Haec igitur et
talia circumspicienda sunt in omni officio et consuetudo ex-
ercitatioque capienda, ut boni ratiocinatores officiorum esse
possimus et addendo deducendoque videre quae reliqui
summa fiat: ex quo-quantum cuique debeatur intelligas.
60. Sed ut nec medici nec imperatores nec oratoreS, quam-
vis artis praecepta perceperint, quidquam magna laude
dignum sine usu et exercitatione consequi possunt, sic of·
ficii conservandi'praecepta traduntur illa quidem, ut facimus
ipsi, scd rei magnitudo usum quoque exercitationemque
desiderat. Atque ab iis rebuS, quae sunt in iure societatis
humanae, quem ad modum ducatur honestum, ex quo aptum
est officium, satis fere diximus.

61. Intelligendum autem est, quum proposita sint genera
quattuor, e quibus honestas officiumque manaret, splendidis-
simum videri quod animo magno elatoque humanasque res
despiciente factum sit. Itaque in probris maxime in promptu

est, si quid tale dici potest: 2⁴

