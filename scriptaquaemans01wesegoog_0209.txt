ἢ 71 v. CAP. i-s. §.34—41. 187

Corinthum contempsisset, utrum illurn civem excellentem
an atriensem diligentem putaret? Reviviscat Μ’. Curius aut
eorum aliquis, quorum in villa ac domo nihil splendidum,
nihil ornatum fuit praeter ipsos, et videat aliquem summis
populi beneficiis usum barbatulos mullos exceptantem de
piscina et pertractantem et muraenarum copia gloriantem,
nonne hunc hominem ita servum iudicet, ut ne in familia
quidem dignum maiore alio negotio putet? 39. An eorum
servitus dubia est, qui cupiditate peculii nullam condicio·
nem recusant durissimae servitutis? Hereditatis spes quid
iniquitatis in serviendo non suscipit? quem nutum locuple·
tis orbi senis non observat? Loquitur ad voluntatem: quid-
quid denunciatum est facit, adsectatur, adsidet, munerat.
Quid horum est liberi? quid denique non servi inertis?
lll. 40. Quid? iam illa cupiditaS‚ quae videtur esse libe-
ralior, honoris, imperii, provinciarum, quam dura est do·
mina, quam imperiosa, quam vehemens! Cethego, homini
non probatissimo, servire coegit θος, qui sibi esse amplis·
simi videbantur, munera mittere, noctu venire domum ad
eum, precari, denique supplicare. Quae servitus est, si
haec libertas existimari potest? Quid? quum cupiditatum
dominatus excessit et alius est dominus exortus ex con-
scientia peccatorum, timor, quam est illa misera, quam
dura servitus! Adolescentibus paullo loquacioribus est ser-
viendum, omncs, qui aliquid scire videntur, tamquam do·
mini timentur. ludex vero quantum habet dominatum! quo
timore nocentes adficit! An non est omnis metus servitus?
41. Quid valet igitur illa eloquentissimi viri, L. Crassi, co-
piosa magis quam sapiens oratio: ‘Eripite nos ex servi-
tute.’ Quae est ista servitus tam claro homini tamque nobili?
Omnis animi debilitati et humilis et fracti timiditas servitus
est. ‘Nolite sinere nos cuiquam servire! In libertatem
vindicari vult? Minime. Quid enim adiungit? ‘Nisi vobis
universis.’ Dominum mutare, non liber esse vult. ‘Qui
bus et possumus et debemus? Nos vero, si quidem animo

excelso et alto et virtutibus exaggerato sumus, nec debe· -

mus nec possumus. Tu posse te dicito, quoniam quidem
potes, debere ne dixeris, quoniam nihil quisquam debet
nisi quod est turpe non reddere. Sed haec hactenus. llle

