LIB. 111. CAP. 1. 2. S. 1—9. 81

memoriae philosophorum, haec te adsidue audire atque
accipere confido, tamen conducere arbitror talibus aures
tuas vocibus undique circumsonare nec eaS, si fieri possit,
quidquam aliud audire. 6. Quod quum omnibus est facien·
dum, qui vitam honestam ingredi cogitant, tum haud scio
an nemini potius quam tibi. Sustines enim non parvam ex-
spectationem imitandae industriae nostrae‚ magnam hono·
rum, non nullam fortasse nominis. Suscepisti onus prae·
terea grave et Athenarum et Cratippi: ad quos quum tam·
quam ad mercaturam bonarum artium sis profectus, inanem
redire turpissimum est dedecorantem et urbis auctoritatem
et magistri. Qua re quantum conniti animo poteS, quantum
labdre contendere, si discendi labor est potius quam vo·
luptas, tantum fac ut efficias neve committas ut, quum
omnia suppeditata sint anobis, tute tibi defuisse videare.
Sed haec hactenus: multa enim saepe ad te cohortandi gra-
tia scripsimus. Nunc ad reliquam partem propositae divi-
sionis revertamur. -

7. Panaetius igitur, qui sine controversia de officiis
accuratissime disputavit quemque nos correctione quadam
adhibita potissimum secuti sumuS, tribus generibus propo·
sitis, in quibus deliberare homines et consultare de officio
solerent, uno, quum dubitarent honestumne id esset, de quo
ageretur, an turpe, altero utilene esset an inutile, tertiO, si id,
quod speciem haberet honesti, pugnaret cum eo, quod utile
videretur, quo modo ea discerni oporteret, de duobus ge—
neribus primis tribus libris explicavit, de tertio autem genere
deinceps se scripsit dicturum nec exsolvit id, quod promi—
serat. 8. Quod eo magis miror, quia scriptum adiscipulo
eius Posidonio est, triginta annis vixisse Panaetium postea
quam illos libros edidisset. Quem locum miror a Posi-
donio breviter esse tactum in quibusdam commentariis,
praesertim quum scribat nullum esse locum in tota philoso-
phia tam necessarium. 9. Minime vero adsentior iis, qui
negant eum locum a Panaetio praetermissum, sed consulto
relictum nec omnino scribendum fuisse, quia numquam
posset utilitas cum honestate pugnare. De quo alterum
potest habere dubitationem. adhibendumne ΐιιὲιίι hoc ge-

616. IV. 3.

