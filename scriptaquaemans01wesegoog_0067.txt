LIB.1. ΟΑΡ. 40. 41. s. 142—149. 45

sic vivendum est in vita ne rorte quid discrepet, vel multo
etiam magiS, quo maior et melior actionum quam sonorum
concentus est. XLI. 146. ltaque, utin fidibus musicorum
aures vel minima sentiunt, sic noS, si acres ac diligentes
esse volumus¹ animadversores vitiorum, magna saepe intel-
ligemus ex parvis. Ex oculorum obtutu, superciliorum aut
remissione aut contractione, ex maestitia, ex hilaritate, ex
risu, ex locutione, ex reticentia, ex contentione vocis, ex
submissione, ex caeteris similibus facile iudicabimus quid
eorum apte fiat, quid ab officio naturaque discrepet. Quo
in genere non est incommodum quale quidque eorum sit
ex aliis iudicare, ut, si quid dedeceat in illis, vitemus ipsi.
Fit enim nescio quo modo ut magis in aliis cernamus quam
in nobismet ipsiS, si quid delinquitur. Itaque facillime cor-
riguntur in discendo, quorum vitia imitantur emendandi
causa magistri. 147. Nec vero alienum est ad ea eligenda,
quae dubitationem adferunt, adhibere doctos homines vel
etiam usu peritos et quid ils de quoque officii genere pla-
ceat exquirere. Maior enim pars eo sere deferri solet, quo
a natura ipsa deducitur. ln quibus videndum est non modo
quid quisque loquatur, sed etiam quid quisque sentiat atque
etiam qua de causa quisque sentiat. Ut enim pictores et
ii, qui signa fabricantur, et vero etiam poetae suum quis·
que opus a vulgo considerari vult, ut, si quid reprehensum
sit a pluribuS, id corrigatur, iique et secum et cum aliis
quid in eo peccatum sit exquirunt, sic aliorum iudicio per-
multa nobis et facienda et non facienda et mutanda et cor·
rigenda sunt. 148. Quae vero more agentur institutisque
civilibuS, -de iis nihil est praecipiendum: illa enim ipsa prae·
cepta sunt, nec quemquam hoc errore duci oportet, ut, si
quid Socrates aut Aristippus contra morem consuetudinem-
que civilem fecerint locutive sint, idem sibi arbitretur licere.
Magnis illi et divinis bonis hanc licentiam adsequebantur.
Cynicorum vero ratio tota est eiicienda: est enim inimica
verecundiae, sine qua nihil rectum esse potest, nihil ho-
nestum. 149. Eos autern, quorum vita perspecta in rebus
honestis atque magnis est, bene de re publica sentientes ac
bene meritos aut merentes sic, ut aliquo honore aut imperio

