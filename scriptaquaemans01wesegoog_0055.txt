01

33

voluptatem ad eamque feruntur omni impetu, hominis autem
mens discendo alitur et cogitando , semper aliquid aut an·
quirit aut agit videndique et audiendi delectatione ducitur.
Quin etiam, si quis est paullo ad voluptates propensior,
modo ne sit ex pecudum genere — sunt enim quidam homi-
nes non re, sed nomine —, sed si quis est paullo erectior,
quamvis voluptate capiatur, occultat et dissimulat appeti-
tum voluptatis propter verecundiam. 106. Ex quo intelli-
gitur corporis voluptatem non satis esse dignam hominis
praestantia eamque contemni et reiici oportere: sin sit
quispiam qui aliquid tribuat voluptati, diligenter ei tenen-
dum esse eius fruendae modum. Itaque victus cultusque
corporis ad valetudinem reseratur etad vires, non ad vo·
luptatem. Atque etiam, si considerare volumus quae sit in
natura hominis excellentia et dignitaS, intelligemus quam sit
turpe diffluere luxuria et delicate ac molliter vivere quam·
que honestum parce, continenter, severe, sobrie.

107. Intelligendum etiam est duabus quasi nos a natura
indutos esse personiS, quarum una communis est ex eo,
quod omnes participes sumus rationis praestantiaeque eiuS,
qua antecellimus bestiiS, a qua omne honestum decorum-
que trahitur et ex qua ratio inveniendi officii exquiritur,
altera autem, quae proprie singulis est tributa. Ut enim in
corporibus magnae dissimilitudines sunt: alios videmus
velocitate ad cursum, alios viribus ad luctandum valere,
itemque in formis aliis dignita-tem inesse, aliis venustatem,
sic in animis exsistunt maiores etiam varietates. 108. Erat
in L. Crasso, in L. Philippo multus lepos, maior etiam
magisque de industria in C. Caesare L. F.: at eisdem tem-
poribus in Μ. Scauro etin M. Druso adolescente singularis
severitaffi in C. Laelio multa hilaritas, in eius familiari Sci·
pione ambitio maior, vita tristior. De Graecis autem dul-
cem et facetum festivique sermonis atque in omni oratione
simulatorem, quem· εἴρωνα Graeci nominarunt, Socratem
accepimus: contra· Pythagoram et Periclem summam aucto-
ritatem consecutos sine ulla hilaritate. Callidum Hannibalem
ex Poenorum, ex nostris ducibus Q. Maximum accepimus
facile celare, tacere, dissimulare, insidiari& praeripere.

crc. IV. 3.

LlB. I. CAP. 29. 30. §- 102-108,

