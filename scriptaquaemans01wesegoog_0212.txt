190 PARADOXON v1. cAP. 2. 3. S. 47—58. 74

ris quam virtus aestimanda est. 111. 49. Ο di immortales!
non intelligunt homines quam magnum vectigal sit parci—
monia. Venio enim iam ad sumptuosos, relinquo istum
quaestuosum. Capit ille ex suis praediis sescenta sestertia,
ego centena ex meis: illi aurata tecta in villis et sola mar·
morea facienti et signa et tabulaS, supellectilem et vestem inli-
nite concupiscenti non modo ad sumptum ille est fructuS‚
sed etiam ad fenus exiguus, Ex meo tenui vectigali detractis
sumptibus cupiditatis aliquid etiam redundabit. Uter igitur
est divitior cui deest an cui superat? qui eget an qui abun-
dat? cuius possessio quo est maior, eo plus requirit ad sc
tuendam an quae suis se viribus sustinet? 50. Sed quid-
ego de me loquor, qui morum ac temporum vitio aliquan·
tum etiam ipse fortasse in huius saeculi errore verser?
Μ’. Manilius patrum nostrorum memoria, ne semper Cu-
rios et Luscinos loquamur, pauper tandem fuit. Habuit
enim aediculas in Carinis et fundum in Labicano. Nos igi-
tur divitiores, qui plura habemus? Utinam quidem! Sed
non aestimatione census. verum victu atque cultu termi-
natur pecuniae modus. 51. Non esse cupidum pecunia
est, non esse emacem vectigal est. Contentum vero suis
rebus esse maximae sunt certissimaeque divitiae. Etenim
si isti callidi rerum aestimatores prata et areas quasdam
magno aestimant, quod ei generi possessionum minime
quasi noceri potest, quanti est aestimanda virtus, quae
nec eripi nec surripi potest umquam neque naufragio nec
incendio amittitur nec vi tempestatum nec temporum per-
turbatione mutatur! Qua praediti qui sunt soli sunt divi-
tes. 52. Soli enim possident res et fructuosas et sempiter-
nas solique, quod est proprium divitiarum, contenti sunt
rebus suis, satis esse putant quod est, nihil appetunt, nulla
re egent, nihil sibi deesse sentiunt, nihil requirunt, improbi
autem et avari, quoniam incertas atque in casu positas
possessiones habent et plus semper appetunt, nec eorum
quisquam adhuc inventus est cui quod haberet esset satis,
non modo non copiosi ac diviteS‚ sed etiam inopes acpau-
peres existimandi sunt.

 

