41 FRA GMENTA . 231

se dicet. —- Quis id scit? Quis iudicabit non fuisse cau-
sam? —— Finget fuisse. —- Qui refellemus potuisse non dare,
si noluisset?-Vi ereptum esse dicet. Quae potest elo-
quentia disputaudo ignoti hominis impudentiam confutare?
X. 20. Non agam igitur cum ista Sardorum conspIratione
etcum expresso et coacto sollicitatoque periurio subtiliter
neque acu quaedam enucleata argumenta conquiram, sed
contra impetum istorum impetu ego nostro concurram at·
que confligam. Non est unus mihi quisque ex illorum acie
protrahendus neque cum singulis decertandum atque pugnan-
dum: tota est acies illa uno impetu prosternenda.

21. Est enim unum maximum totius Sardiniae frumen-
tarium crimen, de quo Triarius omnes Sardos interrogavit,
quod genus uno testimonii foedere et consensu omnium est
confirmatum. Quod ego crimen ante quam attingo, peto
a vobis, iudices, ut me totius nostrae defensionis quasi
quaedam iacere fundamenta patiamini. Quae si erunt, ut
mea ratioet cogitatio sert, =posita et constituta, nullam accu-
sationis partem pertimescam. 22. Dicam, enim primum de
ipso genere accusationis , postea de Sardis ‚ tum etiam pauca
de Scauro: quibus rebus explicatis tum denique ad hoc hor·
ribile et formidulosum frumentarium crimen accedam.

XI. 23. 'Quod est igitur hoc accusationiS, Triari, ge-
nus? Primum, ut inquisitum non ieriS. Quae fuit ista tam
t'eroX, tam explorata huius opprimendi fiducia? ,Pueris
nobis audissevideor L. Aelium, libertinum hominem litte·
ratum ac facetum, quum ulcisceretur patroni iniurias, no·
men Q. Muttonis, hominis sordidissimi, detulisse. A quo
quum ,quaereretur quam provinciam aut quam diem testium
postularet, horam sibi octavam, dum in foro bovario inqui-
reret, postulavit. 24. Hoc tu idem tibi in M. Aemilio Scauro,
putasti esse faciendum? —— Delata enim, inquit, causa ad
me Romae est. ——- Quid? ad me Siculi nonne Romae causam
Siciliae detulerunt? Atqui homines prudentes natura, cal-
lidi usu, docti ma eruditi. Tamen ego mihi provinciae cau-
sam in provincia ipsa cognoscendam et discendam putavi.
25. An ego querelas atque iniurias aratorum non in sege-
tibus ips1s arvisque cognoscerem! peragravi, inquam,

