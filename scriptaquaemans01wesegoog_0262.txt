ἢ

ἕ έὲέ· ἑνὶιὲᾌέἷέϊἛὲιί timiama

‘240 FRAGMENTA. so

visique sunt Cornificius et Galba sobrii ac sancti viri, Sacerdos nulla
improbitate notuS. Cassium, qui iners ac stolidus tum magis quam
improbus videretur, post paucos menses in coniuratione Catilinae esse
apparuit ac cruentissimarum sententiarum fuisse auctorem. Itaque hi
quattuor pro re iacebant. Catilina autem et Antonius, quamquam
omnibus maxime infamis eornm vita esset, tamen multum poterant.
Coierant enim ambo, ut Ciceronem consulatu deiicerent, adiutoribus
usi firmissimis, M. Crasso et C. Caesare. Itaque haec oratio contra
solos Catilinam et Antonium est. Causa orationis huius modi in se·
natu habendae Ciceroni fuit, quod, quum in dies licentia ambitus
augeretur propter praecipuam Catilinae et Antonii audaciam, censuerat
senatus ut lex ambitus aucta etiam cum poena ferretur, eique rei Q.
Mucius Orestinus tribunus plebis intercesserat. Tum Cicero graviter
senatu intercessionem ferente surrexit atque in coitionem Catilinae et
Antonii invectus est ante dies comitiorum paucos.

 

[Deest principium orationis.]

1. Dico, patres conscripti, superiore nocte cuiusdam
hominis nobilis et valde in hoc largitionis quaestu noti et
cogniti domum Catilinam et Antonium cum sequestribus
suis convemsse.

2. Quem enim aut amicum habere potest is, qui tot cives
trucidavit, aut clientem, qui in sua civitate cum peregrino
negavit se iudicio aequo certare posse? ¹

3. Nec se iam tum respexit, quum gravissimis vestris
decretis absens notatus est. -

4. In iudiciis quanta vis esset didicit, quum est absolu·
tuS, si aut illud iudicium aut illa absolutio nominanda est.

5. Populum vero, quum inspectante populo collum se-
cuit hominis maxime popularis, quanti faceret ostendit.

6. Me qua amentia inductus sit ut contemneret consti-
tuere non possum. Utrum aequo animo laturum putavit?
At in suo familiarissimo non viderat me ne aliorum quidem
iniurias mediocriter posse ferre?

7. Alter pecore omni vendito et saltibus prope addictis
pastores retinet, ex quibus ,ait se, quum velit, subito sugiti-
vorum bellum excitaturum. Alter induxit eum, quem potuit,
ut repente gladiatores populo non debitos polliceretur: eos
ipse consularis candidatus perspexit et legit et emit: prae-
sente populo Romano factum est. ”

