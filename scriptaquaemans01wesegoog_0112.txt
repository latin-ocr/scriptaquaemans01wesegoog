90 · DE OFFICIIS

faciendum. IX. 38. Hinc ille Gyges inducitur a Platone,
qui, quum terra discessisset magnis quibusdam imbribuS,
descendit in illum hiatum aeneumque equum, ut ferunt fa·
bulae, animadvertit, cuius in lateribus fores essent: quibus
apertis corpus hominis mortui vidit magnitudine inusitata
anulumque aureum in digito, quem ut detraxit, ipse induit—
erat autem regius pastor -—, tum in concilium sc pastorum
recepit. lbi quum palam eius anuli ad palmam converterat,
a nullo videbatur, ipse autem omnia videbat: idem rursus
videbatur, quum in locum anulum inverterat. Itaque hac
opportunitate anuli usus reginae stuprum intulit eaque ad-
iutrice regem dominum interemit, sustulit quos obstare ar-
bitrabatur, nec in his eum facinoribus quisquam potuit
videre. Sic repente anuli beneficio rex exortus est Lydiae.
Hunc igitur ipsum anulum si habeat sapiens, nihil plus sibi
‘licere putet peccare quam si non haberet. Honesta enim
bonis viris, non occulta quaeruntur. 39. Atque hocloco
philosophi quidam, minime mali illi quidem, sed non satis
acuti, fictam et commenticiam fabulam prolatam dicunt a
Platone, quasi vero ille aut sactum id esse aut fieri potuisse
defendat. Haec est vis huius anuli et huius exempli: ει
nemo scituruS, nemo ne suspicaturus quidem sit, quum ali-
quid divitiarum, potentiae, dominationiS‚ libidinis causa
feceris, si id dis hominibusque futurum sit semper ignotum,
sisne facturus? Negant id fieri posse: quamquam potest id
quidem. Sed quaero, quod negant posse, id si posset,
quidnam facerent? Urguent rustice sane. Negant enim
posse et in eo perstant, hoc verbum quid valcat non vident.
Quum enim quaerimus„ si possint celare, quid facturi sint,
non quaerimus possintne celare, sed tamquam tormenta
quaedam adhibemus, ut, si responderint se impunitate pro-
posita facturos quod expediat, facinorosos se esse fatean-
tur: si negent, omnia turpia per se ipsa fugienda esse con-
cedant. Sed iam ad propositum'revertamur.

X. 40. Incidunt multae saepe causae, quae conturbent
animos utilitatis specie, non, quum hoc deliberetur, relin-
quendane sit honestas propter utilitatis magnitudinem —
narn id quidem improbum est —, sed illud, possitne id,

A—

