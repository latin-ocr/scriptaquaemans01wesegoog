410 IN CERTI AUCTORIS CONSOLATIO 220

terire aut ex quo egredi nemini liceat, sic illud adfirmare
nemo possit, eumdem omnibus eademque hora vitae finem
impendere. ’ ⁴

XLI. 140. Quod si agnosceremus, nihil sane esset cur
homini prudentiam ‚ temperantiam, pietatem tribueremus,
Quae omnes plane virtutes , si hoc consequeretur, non modo
inutiles, sed penitus inanes viderentur. Cur enim pruden-
tia uteretur homo, cur abstinentia, cur temperantia, si eo-
dem quo reliqui omnes temporis spatio vitam esset termina·
turus? Ut diutiuS, inquis , vitam producere liceret. 141. At,
si vitae terminus fatalis est, ne immutari quidem posse ne-
cesse est. Sin voluntarius et in hominis arbitrio positus,
nihil est cur eumdem omnibus a deo constitutum esse quis-
quam adfirmet. Sed de his statuat unus quisque, ut libet.
Quid autem verius sit deus ipse viderit, hominem quidem
scire arbitror neminem. Stet modo nobis illud, doloris esse
nihil in morte, boni autem tantum ex ea ad homines per·
manare, quantum sperare multi possint, cogitatione quidem
adsequatur nemo. ltaque hoc divinitus hominibus datum est,
ut, quotiens molesti aliquid experiantur, tum mortem exoptent
ac votis etiam conceptis saepe implorent. Quid ita? quia
bonam utilemque esse mortem coguntur agnoscere, malam
autem aut acerbam esse numquam posse homini a natura in·
situm est. 142. Itaque dolore perculsi mortem imploramus
eamque unam ut miseriarum malorumque terminum exopta-
mus. Admonet me locus ut, quum neminem ipsa morte
magno opere commoveri debereprobatum sit, iis praecipue ὑ
dolendum nihil esse contendam, quos mors cum laude op·
petita consolari potest. Satis enim diu vixisse putandi sunt,
qui vitam honeste clauserunt. Eosdemque e vita abeuntes
non modo laus, sed etiam perpetua voluptas delectatioque
prosequitur. Quae sane eo maior in animo exoriri ac vi·
gere solet, quo latior alicuius in colendo officio vitaque
honeste ducenda manavit industria. 143. Certe enim, quum
ad recle agendum natus homo sit, ideoque mentis et ratio·
nis munere· prae caeteris animantibus ornatus atque instru-
ctus, unde potius laudem ac voluptatem quam ab honestis
actionibus petat? An unde 'ortum duxerit obliviscatur?

 

 

