‘19 FRAGMENTA. 269

derate agitatum et fluctuans , idque ex inordinato in ordinem
adduxit. Hoc enim iudicabat esse praestantius. Fas autem
nec est nec umquam fuit quidquam nisi pulcherrimum
lacere ei, qui esset optimus. Quum rationem igitur ha-
buisset, reperiebat nihil esse eorum, quae natura cerne·
rentur, non intelligens intelligente in toto genere praestan·
tius. [Intelliqentiam autem ulli rei adiunctam esse sinc
animo nefas esse] Quocirca intelligentiam in animo , ani·
mum inclusit in corpore. Sic ratus est opus illud effectum
esse pulcherrimum. Quam ob causam non est cunctandum
profiteri, si modo investigari aliquid coniectura potest, hunc
mundum animal esse idque intelligens et divina providentia
constitutum. IV. Hoc posito quod seqnitur videndum est,
cuiusnam animantium deus in fingendo mundo similitudi-
nem secutus sit. Nullius profecto eorum quidem, quae
sunt nobis nota animantia. Sunt enim omnia in quaedam
genera partita aut incohata, nulla ex parte perfecta. Imper-
fecto autem nec absoluto simile pulcrum esse nihil potest.
Cuius ergo omne animal quasi particula quaedam est, sive
ln singulis sive in universo genere cernatur, eius similem
mundum esse dicamus. Omnes igitur, qui animo cernuntur
et ratione intelliguntur animantes complexu rationis et in-
telligentiae, sicut homines, hoc mundo et pecudes et omnia,
quae sub aspectum cadunt, comprehenduntur. Quod enim
pulcherrimum in rerum natura intelligi potest et quod ex
omni parte absolutissimum est, quum deus [eius] similem
mundum efficere vellet, animal unum, aspectabile, in quo
omnia animalia continerentur, effecit. Rectene igitur unum
mundum diximus an plures et innumerabiles dictu verius
et melius? Unus profecto, si quidem factus estad exem-
plum. Quod enim omnes animantes eos, qui ratione intel-
liguntur, complectitur, id non potestesse cum altero. Rur-
sus enim alius animans, qui eum contineat, sit necesse est,
cuius partes sint animantes superiores, caelumque hoc si·
mulacrum illius ultimi sit, non proximi. Quorum ne quid
accideret atque ut hic mundus esset animanti absoluto
simillimus, hoc ipso, quod solus atque unus esset, idcirco
singularem deus hunc mundum atque unigenam procreavit.

Δ

