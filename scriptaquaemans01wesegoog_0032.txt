lo “ DE OFFlcnS ¹

quo motu accidunt, quam ea, quae meditata et praeparata
inferuntur. Ac de inferenda quidem iniuria satis dictum est.

IX. 28. Praetermittendae autem defensionis deserendi·
que officii plures solent esse causae. Nam aut inimicitias
aut laborem aut sumptus suscipere nolunt aut etiam negli· ,
gentia, pigritia, inertia aut suis studiis quibusdam occupa-
tionibusve sic impediuntur, ut θος, quos tutari debeant,
desertos esse patiantur. Itaque videndum est ‘ne non satis
sit id , quod apud Platonem estin philosophos dictum , quod
in veri investigatione versentur quodque ea, quae plerique
vehementer expetant, de quibus inter se digladiari soleant,
contemnant et pro nihilo putent, propterea iustos esse.
Nam alterum iustitiae genus adsequuntur, in inferenda ne
cui noceant iniuria, in alterum incidunt: discendi enim studio
impedit quos tueri debent deserunt. Itaque eos ne ad rem
publicam quidem accessuros putat nisi coaetos, Aequius
autem erat id voluntate fieri. Nam hoc ipsum ita iustum
est, quod recte fit, si est voluntarium. 29. Sunt etiam.
qui aut studio rei familiaris tuendae aut odio quodam homi-
num suum se negotium agere dicant, ne ‘facere cuiquam
videantur iniuriam: qui altero genere iniustitiae vacant, in
alterum incurrunt. Deserunt enim vitae societatem, quia
nihil conferunt in eam studii, nihil operae, nihil facultatum.

Quoniam igitur duobus generibus iniustitiae propositis
adiunximus causas utriusque generis easque res ante con·
stituimuS, quibus iustitia contineretur, facile quod cuius-
que temporis officium sit poterimus, nisi nosmet ipsos
valde amabimus, iudicare. 30. Est enim difficilis cura rerum
alienarum. Quamquam Terentianus ille Chremes ‘humani
nihil a se alienum putat’, sed tamen, quia magis ea percipi·
mus atque sentimus, quae nobis ipsis aut prospera aut ad·
versa eveniunt, quam illa, quae caeteris, quae quasi longo
intervallo interiecto videmus, aliter de illis ac de nobis
iudicamus. Quocirca bene praecipiunt qui vetant quidquam
agere quod dubites aequum sit an iniquum. Aequitas enim
lucet lpsa per se, dubitatio cogitationem significat iniuriae.

X. 31 Sed incidunt saepe tempora, quum ea, quac
maxime videntur digna esse iusto homine eoque, quem virum

