Llss. 111. CAP'. 7—10. s. 37-—44. 91

quod utile videatur, fieri non turpiter. Quum Collatino col-
legae Brutus imperium abrogabat, poterat videri facere id
iniuste: fuerat enim in regibus expellendis socius Bruti con·
siliorum et adiutor. Quum autem consilium hoc principes
cepissent, cognationem Superbi nomenque Tarquiniorum
et memoriam regni esse tollendam, quod erat utile, patriae
consulere, id erat ita honestum, ut etiam ipsi Collatino pla·
cere deberet. Itaque utilitas valuit propter honestatem, sine
qua ne utilitas quidem esse potuisset. At in eo rege, qui
urbem condidit, non item. 41. Species enim utilitatis ani·
mum pepulit eius: cui quum visum esset u'tilius solum quam
cum altero regnare, fratrem interemit. Omisit hic et pieta-
tem et humanitatem, ut id , quod utile videbatur neque erat,
adsequi posset, et tamen muri causam opposuit, speciem
honestatis nec probabilem nec sane idoneam. Peccavit
igitur, pace vel Quirini vel Romuli dixerim. 42. Nec tamen
nostrae nobis utilitates omittendae sunt aliisque tradendae,
quum iis ipsi egeamus, sed suae cuique utilitati, quod sine
alterius iniuria fiat, serviendum est. Scite Chrysippus, u!
multa: ‘ Qui stadium' inquit ‘currit eniti et contendere debet
quam maxime possit ut vincat, supplantare eum, quicum
certet, aut manu depellere nullo modo debet: sic in vita
sibi quemque petere quod pertineat ad usum non iniquum
est, alteri deripere ius non est.’ 43. Maxime autem per·
turbantur officia in amicitiis, quibus et non tribuere quod
recte possis et tribuere quod non sit aequum contra officium
est. Sed huius generis totius breve et non difficile prae·
ceptum est. Quae enim videntur utilia, honoreS, divitiae,
voluptateS, caetera generis eiusdem, haec amicitiae num·
quam anteponenda sunt. At neque contra rem publicam
neque contra ius iurandum ac fldem amici causa vir bonus
saciet, ne si iudex quidem erit de ipso amico. Ponit enim
personam amici, quum induit iudicis. Tantum dabit ami
citiae, ut veram amici causam esse malit, ut orandae litis
tempus quoad per leges liceat accommodet. 44. Quum
vero iurato sententia dicenda sit, meminerit deum se adhi-
bere testem, id est, ut ego arbitror, mentem suam, qua
nihil homini dedit deus ipse divinius. Itaque praeclarum a

