53 CAP. 21. 22. §- 'te-84. 169

quidem tamquam alter idem. 81. Quod si hoc apparet in
bestiis, volucribuS‚ nantibus, agrestibus, cicuribus, feris,
primum ut se diligant* — id enim pariter cum omni ani-
mante nascitur —, deinde ut requirant atque appetant ad
quas se applicent eiusdem generis animantes, idque faciunt
cum desiderio et cum quadam similitudine amoris humani,
quanto id magis in homine fit natura, qui et se ipse diligat
et alterum anquirat, cuius animum ita cum suo misceat, ut
efficiat paene unum ex duobus? ’

XXII. 82. Sed plerique perverse, ne dicam impudenter,
talem amicum habere volunt, quales ipsi esse non possunt,
quaeque ipsi non tribuunt amicis, haec ab eis desiderant.
Par est autem primum ipsum esse virum bonum, tum alterum
similem sui quaerere. In talibus ea, quam iam dudum tracta·
mus, stabilitas amicitiae confirmari potest, quum homines
benevolentia coniuncti primum cupiditatibus iis, quibus cao-
teri serviunt, imperabunt, deinde aequitate iustitiaque gau-
debunt omniaque alter pro altero suscipiet neque quidquam
umquam nisi honestum et rectum alter ab altero postulabit,
neque solum colent inter se ac diligent, sed etiam verebun-
tur. Nam maximum ornamentum amicitiae tollit qui ex ea
tollit verecundiam. 83. Itaque in iis perniciosus est error,
qui existimant libidinum peccatorumque omnium patere in
amicitia licentiam. Virtutum amicitia adiutrix a natura data
est, non vitiorum comes, ut, quoniam solitaria non posset
virtus ad ea, quae summa sunt, pervenire, coniuncta et
consociata cum altera perveniret: quae si quos inter socie-
tas aut estant fuit aut sutura est, eorum est habendus ad
summum naturae bonum optimus beatissimusque comitatuS.
84. Haec est, inquam, societas, in qua omnia insunt, quae
putant homines expetenda, honestas, gloria, tranquilitas
animi atque iucunditas, 'ut et quum haec adsint beata vita
sit et sine his esse non possit. Quod quum optimum maxi·
mumque sit, si id volumus adipisci, virtuti opera danda
est, sine qua nec amicitiam neque ullam rem expetendam
consequi possumus: ea vero neglecta qui se amicos habere
arbitrantur. tum se denique errasse sentiunt, quum eos
gravis aliquis casus experiri cogit. 85. Quocirca - dicen-

