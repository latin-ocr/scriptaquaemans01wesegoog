12 DE orrlcus ”

rant, terminavit: in medio relictum quod erat populo Ro-
mano adiudicavit. Decipere hoc quidem est, non iudicare.
Quocirca in omni re fugienda est talis sollertia.

XI. Sunt autem quaedam officia etiam adversus eos ser·
vanda, a quibus iniuriam acceperiS. Est enim ulciscendi et
puniendi moduS, atque haud scio an satis sit eum, qui laces·
sierit, iniuriae suae poenitere, ut et ipse ne quid tale post-
hac et caeteri sint ad iniuriam tardiores. 34. Atque in re
publica maxime conservanda sunt iura belli. Nam quum
sint duo genera decertandi, unum per disceptationem, alte·
rum per vim, quumque illud proprium sit hominis, hoc
beluarum, confugiendum est ad posteriuS, si uti non licet
superiore. 35. Qua re suscipienda quidem bella sunt ob
eam causam, ut sine iniuria ‚in pace vivatur, parta autem
victoria conservandi ii, qui non crudeles in bello, non im-
manes suerunt, ut maiores nostri TusculanOS, AequOS,
Volscos, SabinoS‚ Hernicos in civitatem etiam aeceperunt,
at Karthaginem et Numantiam funditus sustulerunt: nollem
Corinthum, sed credo aliquid secutos, opportunitatem loci
maxime, ne posset aliquando ad bellum faciendum locus
ipse adhortari. Mea quidem sententia paci, quae nihil habi·
tura sit insidiarum, semper est consulendum. In quo si
mihi esset obtemperatum, si non optimam ‚ at aliquam rem
publicam, quae nunc nulla est, haberemus. Et quum iis,
quos vi deviceris, consulendum est, tum ii, qui armis po·
sitis ad imperatorum fidem confugient, quamvis murum
aries percusserit, recipiendi. In quo tanto opere apud
nostros iustitia culta est, ut ii, qui civitates aut nationes
devictas bello in fidem recepissent, earum patroni essent
more maiorum. 36. Ac belli quidem aequitas sanctissime
fetiali populi Romani iure perscripta est. Ex quo intelligi
potest nullum bellum esse iustum nisi quod aut rebus repe-
titis geratur aut denunciatum ante sit et indictum. Popilius
imperator tenebat provinciam, in cuius exercitu Catonis
filius tiro militabat. Quum autem Popilio .videretur unam
dimittere legionem, Catonis quoque filium, quiin eadem
legione militabat, dimisit. Sed quum amore pugnandi in
exercitu remansisset, Cato ad Popilium scripsit, ut, si eum

