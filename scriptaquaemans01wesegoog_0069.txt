ΜΒ. 1. CAP. 41—44. s. 149—155. 47

Eorum autom ipsorum, quae honesta sunt, potest incidere
saepe contentio et comparatio de duobus honestis utrum
honestius, qui locus a Panaetio est praetermissus. Nam
quum omnis honestas manet a partibus quattuor, quarum
una est cognitionis, altera communitatiS, tertia magnanimi
tatiS, quarta moderationis, haec in deligendo officio saepe
inter se comparentur necesse est. 153. Placet 1g1tur aptiora
esse naturae ea officia, quae ex communitate, quam ea,
quae ex cognitione ducantur, idque hoc argumento confir·
mari potest. Quod si contigerit ea vita sapienti, ut in
omnium rerum adfluentibus copiis, quamvis omnia, quae
cognitione digna sunt, summo otio secum ipse consideret
et contempletur, tamen, solitudo si tanta sit, ut hominem
videre non possit, excedat e vita. Princepsque omnium
virtutum est illa sapientia, quam σοφίαν Graeci vocant:
prudentiam enim, quam Graeci φρόνησιν dicunt, aliam·
quamdam intelligimus, quae est rerum expetendarum fugien-
darumque scientia: illa autem sapientia, quam principem
dixi, rerum est divinarum et humanarum scientia, in qua
continetur deorum et hominum communitas et societas
inter ipsos, Ea si maxima est, ’ ut est, certe necesse est,
quod a communitate ducatur officium, id esse maximum.
Etenim cognitio contemplatioque naturae manca quodam
modo atque incohata sit, si nulla actio rerum consequatur.
Ea autem actio in hominum commodis tuendis maxime cer-
nitur: pertinet igitur ad societatem generis humani: ergo
haec cognitioni anteponenda est. 154. Atque id optimus
quisque re ipsa ostendit et iudicat. Quis enim est tam cu·
pidus in perspicienda cognoscendaque rerum natura, ut,
si ei tractanti contemplantique res cognitione dignissimas
subito sit adlatum ’periculum discrimenque patriae, cui sub-
venire opitularique possit, non illa omnia relinquat atque
abiiciat‚ etiam si dinumerare se stellas aut metiri mundi
magnitudinem posse arbitretur? 'Atque hoc idem in paren
tis, in amici re aut periculo fecerit. 155. Quibus rebus in·
telligitur studiis officiisque scientiae praeponenda esse offi-
cia iustitiae, quae pertinent ad hominum caritatem, qua nihil
homini esse debet antiquius, XLIV. Atque illi, quorum

