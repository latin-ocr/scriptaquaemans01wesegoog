392 INCERTI AUCTORIS CONSOLATIO 202

exempla sive testimonia, negligamus? Quid est aliud caeco·
rum more ambulare et, quum in celebritate versari ac solis
lumine uti possis, solitudinem tamen ac tenebras quaerere?
Iam enim ad eoa, quos aemulari satius est quosque nobis
imitandos proposuit antiquitas, nostra delabatur oratio.
76. Mortem igitur in malis nullo modo esse ponendam, sed
in praecipuis bonis numerandam dubitaturum puto nemi·
nem. Si enim a miseriis abstrahit, si in meliorem vitam in·
ducit, si neque misera ipsa est nec ullius particeps miseriae,
cur mala censeatur? Sin hoc largitur, ut sempiternis bonis
potiamur vitamque, quam mortalem habuimus, aeternam
adipiscamur, quid morte beatius esse possit? ltaque sa· ¹
pientissimus homines accepimus non modo suorum morte
non perculsos neque dolore ullo adsectoS‚ sed etiam saepis·
sime laetatos esse. ·77. Anaxagorae inter familiares suos
de natura rerum disserenti filii mortem nunciatam tradunt,
nihilque aliud ab eo responsum nisi se illum genuisse mor·
talem. Praeclara vero vox et vere digna, quae a tanto viro
emitteretur. Non enim sane video quid sapientius aut con·
stantius dici possit. An adolescentem illum esse mortuum?
Fracti hoc animi nec in rebus adversis admodum firmi
signum fuisset. An angi sese non sua, sed filii causa?
Num igitur ignorare se fateretur quantis e malis elapsus esset
filius? An se quidem dolere, sed tamen humanum casum
agnoscere? Ubi ergo hominis gravitas, iudicium, sapientia
aut quid ab imperitorum turba distabit? e quibus tamen
saepe multi nec iis rebus anguntur, quae necessario eve·
niunt, nec quo minus eveniant, quum communes omnibus
sint, laborandum ullo pacto censent. 78. llle vero sapiens
et vere philosophus, quem neque improvisus nuncius per·
culit nec a disputatione abduxit, sed potius vocem expres-
sit summae indicem fortitudinis ac sapientiae. Vellem et
hoc ipsum de pluribus ex nostris dicere liceret: quos siqua
interdum fortunae oppressit iniuria, nihil aliud iudices
quam prostratos illos ac penitus abiectos esse. Quasi vero
aliquid acciderit, quod vel ante ipsos nemini aut quod ipsiS,
si minus hoc tempore, saltem paneis post annis non even·
turum fuerit. Ae, quum maxime animo vigere deberent,

...-

 

 

