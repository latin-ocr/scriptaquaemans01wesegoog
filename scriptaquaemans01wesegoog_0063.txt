LlB. 1. CAP. 35—37. S· 129—135. 41

setur, sequatur etiam convivia. Contentionis praecepta
rhetorum sunt, nulla sermonis», quamquam haud scio an
possint haec quoque esse. Sed discentium studiis inve·
niuntur magistri, huic autem qui studeant sunt nulli, rheto-

rum turba referta omnia. Quamquam quae verborum sen-

tentiarumque praecepta sunt, eadem ad sermonem pertine·
bunt. 133. Sed quum orationis indicem vocem habeamuS,
in voee autem duo sequamur, ut clara sit, ut suavis, utrum-
que omuino a natura petendum est, verum alterum exerci-
tatio augebit, alterum imitatio presse loquentium et leniter.
Nihil fuit in Catulis, ut eos exquisito iudicio putares uti lit·
terarum, quamquam erant litterati, sed et alii, hi autem ,
optime uti ⁴lingua Latina putabantur. Sonus erat dulcia,
litterae neque expressae neque oppressae, ne aut obscu-
rum esset aut putidum, sine contentione vox nec languens
nec canora. Uberior oratio L. Crassi nec minus faceta, sed
bene loquendi de Catulis opinio non minor. Sale vero et
facetiis Caesar, Catuli patris frater, vicit omnes, ut in illo
ipso sorensi genere dicendi contentiones aliorum sermone
vinceret. ln omnibus igitur his elaborandum est, si in
omni re quid deceat exquirimus. 134. Sit ergo hic sermn,
in quo Socratici maxime excellunt, lenis minimeque perti·
nax, insit in eo lepos. Nec vero , tamquam in possessionem
suam venerit, excludat alios, sed quum reliquis in rebus
tum in sermone communi vicissitudinem non iniquam putet.
Ac videat in primis quibus de rebus loquatur: si seriiS,

severitatem adhibeat, si iocosis leporem. In primisque pro·

videat ne sermo vitium aliquod indicet inesse in moribus:

quod maxime tum solet evenire, quum studiose de absen-

tibus detrahendi causa aut per ridiculum aut severe, male-
dice contumelioseque dicitur. 135. Habentur autem ple—
rumque sermones aut de domesticis negotiis aut de re
publica aut de artium studiis atque doctrina. Danda igitur
opera est ut, etiam si aberrare ad alia coeperit, ad haec
revocetur oratio, sed utcumque aderunt: neque enim eis·
dem de rebus nec omni tempore nec similiter delectamur.
Animadvertendum est etiam quatenus sermo delectationen»
babeat et. ut incipiendi ratio fuerit, ita sit desinendi modus

