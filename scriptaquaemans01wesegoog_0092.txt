70 DE OFFICIIS

ex ipso fructus est tum etiam ex caeteris. Temeritate enim
remota gratissima est liberalitas, eoque eam studiosius ple7
rique laudant, quod summi cuiusque bonitas commune
perfugium est omnium. Danda igitur opera est ut iis bene·
ficiis quam plurimos adficiamuS‚ quorum memoria liberis
posterisque prodatur, ut iis ingratis esse non liceat. Omnes
enim immemorem *beneficii oderunt eamque iniuriam in
deterrenda liberalitate sibi etiam fieri eumque, qui saciat,
communem hostem tenuiorum putant. Atque haec benigni-
tas etiam rei publicae est utilis, redimi e servitute captos,
locupletari tenuiores: quod quidem vulgo solitum fieri ab
ordine nostro in oratione Crassi scriptum copiose videmuS.
Hanc ergo consuetudinem benignitatis largitioni munerum
louge antepono. Haec cst gravium hominum atque magno·
rum, illa quasi adsentatorum populi multitudinis levitatem
voluptate quasi titillantium. 64. Conveniet autem quum in
dando munificum esse tum in exigendo non acerbum in
omnique re contrahenda, vendendo emendo, conducendo
locando, vicinitatibus et confiniis aequum, facilem, multa
multis de suo iure cedentem, a litibus vero quantum liceat
et nescio an paullo plus etiam quam liceat abhorrentem.
Est enim non modo liberale paullum non numquam de suo
iure decedere, sed interdum etiam fructuosum. Habenda
autem ratio est rei familiariS‚ quam quidem dilabi sinere
flagitiosum est, sed ita, ut illiberalitatis avaritiaeque absit.
suspicio. Posse enim liberalitate uti non spoliantem se
patrimonio nimirum est pecuniae fructus maximus· Recte
etiam a Theophrasto est laudata hospitalitas. Est enim, ut
mihi quidem videtur, valde decorum patere domus homi·
num illustrium hospitibus illustribus, idque etiam rei publi-
cae est ornamento, homines externos hoc liberalitatis genere
in urbe nostra non egere. Est autem etiam vehementer
utile iis, qui honeste posse¹ multum volunt, per hospites
apud externos populos valere opibus et gratia. Theophra
stus quidem scribit ‘Cimonem Athenis etiam in suos curia-
es Laciadas hospitalem fuisse: ita enim instituisse et vilicis
imperavisse, ut omnia praeberentur quicumque Laciades in
villam suam devertisset!

