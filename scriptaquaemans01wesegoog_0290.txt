268 FRAGMENTA. 78

quasi parentem huius universitatis invenire difficile et, quum
iam inveneris indicare in vulgus nefas. Rursus igitur vi·
dendum ille fabricator tanti operis utrum sit imitatus exem·
piar, idne, quod semper unum et idem et sui simile, an id,
quod generatum ortumque dicimus, Atqui si pulcher est hic
mundus et si probus eius artifex, profecto speciem aeternita-
tis imitari maluit: sin secuS, quod ne dictu quidem ras est,
generatum exemplum est pro aeterno secutus. Non igitur
dubium quin aeternitatem maluerit exsequi, quando quidem
neque mundo quidquam pulcrius· neque eius aedificatore
praestantius. Sic ergo generatus, ad id est effectae, quod
ratione sapientiaque comprehenditur atque immutabili aeter·
nitate continetur. Ex quo efficitur ut sit necesse hunc, quem
cernimus , mundum simulacrum aeternum esse alicuius
aeterni. Difficillimum autem est inomni inquisitione rationis
exordium. De iis igitur, quae diximus, haec sit prima dis·
tinctio. 111. Omni orationi cum iis rebus, de quibus ex··
plicat, videtur esse cognatio. Itaque quum de re stabili et
immutabili disputat, oratio talis sit, qualis illa, quae neque
redargui ,neque convinci potest. Quum autem ingressa est
imitata et efficta simulacra, bene agi putat, si similitudinem
veri consequatur. Quantum enirn ad id, quod ortum est,
aeternitas valet, tantum ad fidem veritas. Quocirca si forte
de deorum natura ortuque mundi disserentes minus id, quod
avemus , omnino consequemur, ut tota dilucide et plane exa
ornata oratio sibi constet et ex omni parte secum ipsa con-
sentiat, haud sane erit mirum, contentique esse debebitis,
si probabilia dicentur. Aequum est enim meminisse et me,
qul disseram, hominem esse et voS, qui iudicetiS‚ ut, si
probabilia dicentur, ne quid ultra requiratis. Quaeramus
igitur causam quae eum impulerit, qui haec machinatus sit,
ut originem rerum et molitionem novam quaereret. Probitate
vldelicet praestabat, probus autem invidet nemini. Itaque
omnia sui similia generavit. , Haec nimirum gignendi mundi
causa iustissima. Nam quum constituisset deus bonis omni·
bus explere mundum, mali nihil admiscere quoad natura pa-
teretur, quidquid erat quod in cernendi sensum caderet,
id subi adsumpsit, non tranquillum et quietum, sed immo-

