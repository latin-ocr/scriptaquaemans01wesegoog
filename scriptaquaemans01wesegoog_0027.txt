LIB. 1. CAP. 2-4- §- 6—13. 5

deliberando animus adferatque ancipitem curam cogitandi.
10. Hac divisione, quum praeterire aliquid maximum vitium
in dividendo sit, duo praetermissa sunt. Nec enim solum
utrum honestum an turpe sit deliberari solet, sed etiam
duobus propositis honestis utrum honestius, itemque duo-
bus propositis utilibus utrum utilius} Ita, quam ille tripli-
cem putavit esse rationem, in quinque partes distribui
debere reperitur. Primum igitur est de honesto, sed dupli·'
citer, tum pari ratione de utili, post de comparatione eorum
disserendum. = ·

IV. 11. Principio generi animantium omni est a natura
tributum, ut se, vitam corpusque tueatur declinetque ea,
quae nocitura videantur, omniaque ‚ quae sint ad vivendum
necessaria, anquirat et paret, ut pastum, ut latibula, ut
alia generis eiusdem. Commune autem animantium omnium
est coniunctionis appetitus procreandi causa et cura quae-
dam eorum, quae procreata sint. Sed inter hominem et
beluam hoc maxime interest, quod haec tantum, quantum
sensu movetur, ad id solum , quod adest quodque praesens
est, se accommodat, paullum admodum sentiens praeteri-
tum aut futurum. Homo autem, quod rationis est particeps,
per quam consequentia cernit, causas rerum videt earum-
que progressus et quasi antecessiones n ignorat, simili:
tudines comparat rebusque praesentibu adiungit atque ad·
nectit futuras, facile totius vitae cursum videt ad eamque
degendam praeparat res necessarias. 12. Eademque na·
tura vi rationis hominem conciliat homini et ad orationis etad
vitae societatem, ingeneratque in primis praecipuum quem·
dam amorem in eoS, qui procreati sunt, impellitque ut
hominum coetus et celebrationes et esse et a se obiri velit
ob easque causas studeat'parare ea, quae suppeditentet
ad cultum et ad victum, nee sibi soli, sed coniugi, liberis
caeterisque, quos caros habeat tuerique debeat. Quae cura
exsuscitat etiam animos et maiores ad rem gerendam facit.
13. In primisque hominis est propria veri inquisitio atque
investigatio. Itaque quum sumus necessariis negotiis curis-
que vacui, tum avemus aliquid videre, audire, addiscere,
cognitionemque rerum aut occultarum aut admirabilium ad

