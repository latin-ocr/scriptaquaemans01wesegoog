³7 CAP. 6—8. S. 20—26. 153

ld si minus intelligitur, quanta vis amicitiae concordiaeque
sit ex diSsensionibus atque ex discordiis percipi potest. Quae
enim domus tam stabilis, quae tam firma civitas est quae
non odiis et discidiis funditus possit everti? Ex quo
quantum boni sit in amicitia iudicari potest. 24. Agrigen-
tinum quidem doctum quemdam virum carminibus Graecis
vaticinatum esse ferunt, quae in rerum natura totoque
mundo constarent quaeque moverentur, ea contrahere ami·
citiam, dissipare discordiam. Atque hoc quidem omnes
mortales et intelligunt et re probant. Itaque, si quando ali·
quod officium exstitit amici in periculis aut adeundis au*
communicandiS, quis est qui id non maximis efferat laudi-
bus? Qui clamores ‘tota cavea nuper in hospitis et amici
mei M. Pacuvii nova fabula! quum ignorante rege uter
,esset Orestes Pylades Orestem se esse diceret, ut pro illo
necaretur, Orestes autem, ita ut erat, Orestem se esse per-
severaret. Stantes plaudebant in re ficta: quid arbitramur
in vera facturos fuisse? Facile indicabat ipsa natura vim
suam, quum homineS, quod facere ipsi non possent, id recte
fieri in altero iudicarent.

Hactenus mihi videor de amicitia quid sentirem potuisse
dicere: si qua praeterea sunt -—- credo autem esse multa -,
ab iis, si videbitur, qui ista disputant, quaeritote.

25. FAmtms· Nos autem a te potius: quamquam etiam
ab istis saepe quaesivi et audivi non invitus equidem, sed
aliud quoddam filum orationis tuae.

ScAnvotA. Tum magis id diceres, Fanni, si nuper in
hortis ScipioniS, quum est de re publica disputatum, ad-
fuisses: qualis tum patronus iustitiae fuit contra accuratam
orationem Phili! .

ΕΑΝΝιυε. Facile id quidem fuit iustitiam iustissimo viro
defendere.

ScAEvoLA. Quid amicitiam? nonne facile ei, qui ob eam
summa fide, constantia iustitiaque servatam maximam glo·
riam ceperit?

vm. 26. Laeuus. Vim hoc quidem est adferre. Quid
enim refert qua me ratione cogatis? cogitis certe. Studiis

