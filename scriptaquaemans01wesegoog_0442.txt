420 ΙΝ CERTI AUCTORIS CONSOLATIO 230

caeteri homines libenti animo subeant, iis se non esse ob-
strictum. 173. Quid enim? an ignorare quisquam potest
quanta inter homines cognatio sit quantaque similitudo?
Etenim, nisi hoc verum fateremur, causae nihil esset cur
homo hominem consilio, re, gratia, iuvaret, ab hostium im-
petu ac laesione defenderet. Quod contra videmus accidere,
ut, qui ab his actionibus avertat animum, non modo in vul-
gus improbetur , sed etiam inhumanitatis ac feritatis accuse·
tur. Certe enim non e marmore sculpti aut e robore dolati
sumus: est in nobis quiddam, quod pietate misericordiaque·
moveatur nec exstingui sinat illam, qua dis proximi sumuS,
iuvandi ac bene faciendi voluntatem. LI. 174. Itaque insi-
tum homini atque innatum videtur, ut, quotiens alium homi-
nem, quamvis alienum, premi calamitate atque aerumna vi-
deat, crucietur animo nec, si facultas suppetat, dimittendam
putet illius sublevandi occasionem. Quam enim ipse, si eo
loco esset, benignitatem sibi impartiri optaret, ea ut in alium
utatur, natura tacita quadam voce monere ac praecipere vi·
detur. Quae igitur sibi evenire posse dubitet, ea si contin·
gant, cur angi ac perturbari velit, aut cur non potius hu-
mana illa esse et omnibus hominibus proclivia fateatur?
175. Quanto rectius ille, qui ‘hominem se’fagnoscit ‘nihil-
que humani a se alienum putat?’ Itaque quum hanc ex ani-
mis nostris opinionem, mala omnia non esse humana, veluti
immitem quamdam et immanem beluam extraxerimus, pro-
fecto minus misere minusque sollicite vivemus. Relinquetur
enim illa cogitatio, quaecumque accidant, fortiter ferenda
esse nihilque posse homini evenire, quo funditus prosterna-
tur: idque ita erit, si nobismet ipsis non adsentabimur, sed
veritatem, qua nihil praeclariuS, praestabiliuS, uberius esse
potest, toto pectore amplectemur. Haec enim illa est, quam
adsecuti meliores multo efficimur et ad perferenda inconi-
moda praeclaraque peragenda alacriores, 176. quum nihil,
nisi quod rectum et aequum est, laudabile arbitramur nihil-
que aliud nisi egregia illa, ex quibus vera gloria nascitur,
expetimus. Ac mihi videor nimis etiam nunc anguste atque
exiliter agere. Qui enim latior obiici campus queat in quo
fidentius atque alacrius exsultare possit oratio? Sed faciam

