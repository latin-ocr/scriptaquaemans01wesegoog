164 LAELIUS DE AMICITIA LIBER ‘48

est: virtus quam sequitur caritas, minime repudianda est.
62. Sed - saepe enim redeo ad Scipionem, cuius omnis
sermo erat de amicitia -- querebatur, quod omnibus in
rebus homines diligentiores essent, capras et oves quot
quisque haberet dicere posse, amicos quot haberet non
posse dicere, et in illis quidem parandis adhibere curam,
in amicis ,eligendis negligentes esse nec habere quasi signa
quaedam et notas quibus eos, qui ad amicitiam essent ido-
nei, iudicarent. Sunt igitur firmi et stabiles et constantes
eligendi, cuius generis est magna penuria, et iudicare diffi
cile est sane ,nisi expertum, experiundum autem est in ipsa
amicitia: ita praecurrit amicitia iudicium tollitque experiundi
potestatem. 63. Est igitur prudentis sustinere ut currum,
sic impetum benevolentiae, quo utamur quasi equis tempta-
tis, sic amicitia aliqua parte periclitatis moribus amicorum.
Quidam saepe in parva pecunia perspiciuntur quam sint leveS,
quidam autem, quos parva movere non potuit, cognoscun-
turin magna2 Sia erunt aliqui reperti qui pecuniam prae·
ferre amicitiae sordidum existiment, ubi eos inveniemUS,
qui honores, magistratuS, imperia, potestates, opes ami-
citiae non anteponant, ut quum ex altera parte proposita
haec sint, ex altera ius amicitiae, non multo illa malint?
Imbecilla enim est natura ad contemnendam potentiam:
quam etiam si neglecta amicitia consecuti sunt, obscuratum
iri arbitrantur, quia non sine magna causa neglecta amicitia
sit. 64. Itaque verae amicitiae difficillime reperiuntur in
iis, qui in honoribus reque publica versantur. Ubi enim
istum invenias, qui honorem amici anteponat suo? Quid?
haec ut omittam, quarn graves, quam difficiles plerisque
videntur calamitatum societates! ad quas non est facile in· Ι
ventu qui descendat. Quamquam Ennius recte:

Amicus certus in re incerta cernitur,

tamen haec duo ,levitatis et infirmitatis plerosque convincunt,
aut si in bonis rebus contemnunt aut iu malis deserunt.
Xym. Qui igitur utraque in re gravem, constantem, sta-
bilem se in amicitia praestiterit, hunc ex maxime raro ge-
nere hominum iudicare debemus et paene divino.

