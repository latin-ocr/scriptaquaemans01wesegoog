140 ’ LAELIUS DE AMlClTlA LIBER 30

nunc redeo ad augurem. 2. Quum saepe multa tum me·
mini domi in hemicyclio sedentem, ut solebat, quum ego
essem una et pauci admodum familiares, in eum sermonem
illum incidere, qui tum fere multis erat in ore. Meministi
enim profecto, Attice, et eo magis, quod P. Sulpicio utebare
multum, quum is tribunus plebis capitali odio a Q. PompeiO,
qui tum erat consul, dissideret, quocum coniunctissime et
amantissime vixerat, quanta esset hominum vel admiratio
vel querela. 3. ltaque tum Scaevola, quum in eam ipsam
mentionem incidisset, exposuit nobis sermonem Laelii de
amicitia habitum ab illo secum et cum altero genero C. Fan·
nio M. F. paucis diebus post mortem Africani. Eius dispu-
tationis sententias memoriae mandavi, quas hoc libro ex·
posui arbitratu meo: quasi enim ipsos induxi loquenteS‚ ne
‘inquam’ et ‘inquit’ saepius interponeretur, atque ut
tamquam a praesentibus coram haberi sermo videretur.
4. Quum enim saepe mecum agereS, ut de amicitia scribe-
rem aliquid, digna mihi res quum omnium cognitione tum
nostra familiaritate visa est. ltaque seci non invitus ut pro-
dessem multis rogatu tuo· Sed ut in Catone Maiore feci,
qui est scriptus ad tc de senectute, Catonem induxi senem
disputantem, quia nulla videbatur aptior persona quae de
illa aetate loqueretur quam eiuS, qui et diutissimc senex
fuisset et in ipsa senectute praeter caeteros floruisset, sic,
quum accepissemus a patribus maxime memorabilem C. Laelii
et P. Scipionis familiaritatem fuisse, idonea mihi Laelii per-
sona visa est quae de amicitia ea ipsa dissereret, quae
disputata ab eo meminisset Scaevola. Genus autem hoc
sermonum positum in hominum veterum auctoritate eteorum
illustrium plus nescio quo pacto videtur habere gravitatis
Itaque ipse mea legens sic adficior interdum, ut Catonem,
non me, loqui existimem. 5. Sed, ut tum ad senem senex
de senectute, sic hoc libro ad amicum amicissimus scripsi
de amicitia. Tum est Cato locutuS, quo erat nemo sere
senior temporibus illis, nemo prudentior: nunc Laelius et
sapiens — sic enim est habitus - et amicitiae gloria excel-
lens de amicitia loquetur. Tu velim a me animum parum·
per avertas, Laelium loqui ipsum putes. C. Fannius et Ω.

