³6 ,, DE Ochns'

nostro· accommodamus. Nam regna, imperia, nobilitates,
honores, divitiae, opes eaque, quae suut his contraria, in
casu sita temporibus gubernantur. Ipsi autem gerere quam
personam velimus a nostra voluntate proficiscitur. Itaque
se alii ad philosophiam, alii ad ius civile, alii ad eloquen-
tiam applicant, ipsarumque virtutum in alia alius mavult
excellere. 116. Quorum vero patres aut maiores aliqua
gloria praestiterunt, ii student plerumque eodem in genere
laudis excellere, ut Q. Mucius P. F. in iure civili, Paulli
filius Africanus in re militari. Quidam autem ad eas laudes.
quas a patribus acceperunt, addunt aliquam suam, ut hic
idem Africanus eloquentia cumulavit bellicam gloriam, quod
idem fecit Timotheus Cononis filim, qui quum belli laude
non inferior fuisset quarn pater, ad eam laudem doctrinae et
ingenii gloriam adiecit. Fit autem interdum ut non nulli
omissa imitatione maiorum suum quoddam institutum conse-¹
quantur, maxime in eo plerumque elaborantii, qui magna
sibi proponunt obscuris orti maioribus. 117. Haec igitur
omnia, quum quaerimus quid deceat, complecti animo et
cogitatione debemuS. In primis autem constituendum est
quos nos et quales esse velimus et in quo genere vitae,
quae deliberatio est omnium difficillima. Ineunte enim ado-
lescentia, quum est maxima imbecillitas consilii, tum id
sibi quisque genus aetatis degendae constituit, quod maxime
adamavit. Itaque ante implicatur aliquo certo genere cursu·
que vivendi quam potuit quod optimum esset iudicare.
118. Nam quod Herculem Prodicium dicunt, ut est apud
Xenophontem, quum primum pubesceret, quod tempus a
natura ad deligendum quam quisque viam vivendi sit in-
gressurus datum est, exisse in solitudinem atque ibi seden-
tem diu secum multumque dubitasse, quum duas cerneret
vias , unam Voluptatis, alteram Virtutis, utram ingredi me-
lius esset, hoc Herculi Iovis satu edito potuit sortasse con-
tingere, nobis non item, qui imitamur quos cuique visum
est atque ad eorum studia institutaque impellimur, plerum-
que autem parentium praeceptis imbuti ad eorum consuetu-
dinem moremque deducimur. Alii multitudinis iudicio· serun-
tur quaeque maiori parti pulcherrima videntur, ea maxime

