225 CAP. 44—46. §- 152—158. 415

Quod si deus immortalitate fruitur, cur eam partem, quarn
ex se ipso sumpsit, mortalem esse velit? Quin hoc ipso
singularem et eximiam divinam esse vim indicandum putavit,
quod non solum ipse immortalis sit, sed etiam quos velit
suae naturae compotes et plane immortales efficiat. Corpus
autem voluit esse mortale, nec immerito, quum e terra,
cuius mutationi subiecta natura est, initium duxerit et in
eam ipsam vitae cursu confecto abire debeat. Sed animus
profectus a deo caelum ,ipsum appetit: nam in eum locum,
unde discessit, semper optat redire. Terra autem, si cui
appetenda, corpori soli est. 156. At vero animis aeterna
caeli sedes quaerenda eaque propria illorum patria, si qui-
dem animorum nulla in terris origo inveniri potest. Nihil
enim est in animis mixtum atque concretum aut quod ex
terra natum atque fictum esse videatur. Nihil ne aut humi-
dum quidem aut flabile aut igneum. His enimin naturis
nihil inest quod vim memoriae , mentis , cogitationis ha·
beat, quod et praeterita teneat et futura praevideat et com-
plecti possit praesentia. Quae sola divina sunt nee in-
venietur umquam unde ad hominem venire possint nisi a
deo, XLVI. 157. Singularis est igitur quaedam natura
atque vis animi seiuncta ab his usitatis notisque naturis.
Ita quidquid est illud, quod sapit, quod vult, quod viget,
caeleste et divinum est ob eamque rem aeternum sit necesse
est. Nec vero deus ipse, qui intelligitur a nobiS, alio modo
intelligi potest nisi mens soluta quaedam et libera, segre-
gata ab omni concretione mortali, omnia sentiens et movens
ipsaque praedita motu sempiterno. 158. Itaque eamdem
aeternitatem animis quoque nostris ex se ipsa exortis im-
partivit. Quorum ex cogitationibus atque operibus nihil
aliud nisi divinos esse illos et sempiternos colligere possu-
mus. Nam si aedificiorum magnitudinem atque ornatum,
si monumenta litterarum, si pecuniae vim infinitam in res
maxime stabiles et admirandas effusam, si plurimarum maxi-
marumque rerum adeptionem cogitare voluerimus, profecto
intelligemus haec numquam facturum fuisse hominem, nisi
diuturnitatem temporis ipsamque aeternitatem plurimum ad
se pertinere existimaret. Iam ipsa gloriae cupiditas ‚ hono-

