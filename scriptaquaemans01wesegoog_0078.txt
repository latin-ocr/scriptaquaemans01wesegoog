56 DE OF F lCllS

tem, vel secundas ad res vel adversas quis ignorat 2· Nam
et quum prospero flatu eius utimur, ad exitus pervehimur
optatos et, quum reflavit, adfligimur. Haec igitur ipsa sor·
tuna caeteros casus rariores habet, primum ab inanimis-
procellas, tempestates, naufragia, ruinas, incendia, deinde
a bestiis ictus, morsus, impetus. Haec erge, ut dixi, ra-
riora. 20. At vero interitus exercituum, ut proxime trium,
saepe multorum, clades imperatorum, ut nuper summi et
singularis viri, invidiae praeterea multitudinis atque ob-
eas bene meritorum saepe civium expulsioneS, calamitateS, f
fugae, rursusque secundae res, honores, imperia, victoriae,
quamquam fortuita sunt, tamen sine hominum opibus et
studiis neutram in partem effici possunt. Hoc igitur cognito
dicendum est quonam modo hominum studia ad utilitates
nostras adlicere atque excitare possimus. Quae si longior
suerit oratio, cum magnitudine utilitatis comparetur: ita<
sortasse etiam brevior videbitur.

21. Quaecumque igitur homines homini tribuunt ad eum
augendum atque honestandum , aut benevolentiae gratia
faciunt, quum aliqua de causa quempiam diligunt, aut hono—
riS‚ si cuius virtutem suspiciunt quemque dignum fortuna
quam amplissima putant aut cui fidem habent et bene rebus
suis consulere arbitrantur aut cuius opes metuunt, aut con·
tra, a quibus aliquid exspectant, ut quum reges popularesve
homines largitiones aliquas proponunt, aut postremo precio
ac mercede ducuntur, quae sordidissima est illa quidem
ratio et inquinatissima et his, qui ea tenentur, et illis, qui
ad eam confugere conantur. 22. Male enim se res habet,
quum, quod virtute effici debet, id temptatur pecunia. Sed
quoniam non numquam hoc subsidium necessarium est,
quem ad modum sit utendum eo dicemus, si prius iis de re·
bus, quae virtuti propiores sunt, dixerimus. Atque etiam
subiiciunt se homines imperio alteriu‘s et potestati de causis
pluribus. Ducuntur enim aut benevolentia aut beneficio-
rum magnitudine aut dignitatis praestantia aut spe sibi id
utile futurum aut metu ne vi parere cogantur aut spe largi·
tionis promissisque capti aut postremo, ut saepe in nostra
re publica videmus, mercede conducti. Vll. 23. Omnium

