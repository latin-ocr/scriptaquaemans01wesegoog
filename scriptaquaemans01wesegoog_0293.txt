-81 - FRAGMENTA. 271

sent genera illa universa. Id ob eas causas, primum ut
mundus animans posset ex perlectis partibus esse perfectus,
deinde ut unus esset nulla parte unde alter gigneretur re·
licta, postremo ne qui morbus eum posset aut senectus at-
tingere. Omnis enim coagmentat-io corporis vel caloris [m]
vel frigoris vel aliqua impulsione vehementi labefactatur et
frangitur et ad morbos senectutemque compellitur. Hanc
igitur habuit rationem effector mundi molitorque deuS‚ ut
unum opus totum atque perlectum ex omnibus totis atque
perfectis absolveretur, quod omni morbo seniove careret.
VI. Formam autem et maxime sibi cognatam et decoram
dedit. A quo enim animante omnes reliquos contineri vel·
*let animanteS, hunc ea forma figuravit, qua una omnes re·
liquae formae concluduntur, et globosum est fabricatuS,
quod σφαιροειδὲς Graeci vocant: cuius omnis extremitas
paribus a medio radiis attingitur, idque ita tornavit, ut nihil
effici posset rotundius, nihil ut asperitatis haberet, nihil
offensionis, nihil incisum angulis, nihil amfractibus, nihil
eminens, nihil lacunosum, omnesque partes simillimas
omnium, quod eius praestabat iudicio dissimilitudini simili-
tudo. Omni autem totam figuram mundi levitate circumde-
dit. ,Nec enim oculis egebat, quia nihil extra quod cerni
posset relictum erat, nec auribuS, quia ne quod audiretur
quidem, neque erant anima circumfusa extrema mundi, ut
respirationem requireret, nec vero desiderabat aut alimenta
corporis aut detractionem confecti et consumpti cibi. Ne·
que enim ulla decessio fieri poterat neque accessio nec
vero erat unde. Ita se ipse consumptione et senio alebat
sui, quum ipse per se et a se et pateretur et faceret omnia.
Sic enim ratus est ille, qui ista iunxit et condidit, ipsum se
contentum esse mundum neque egere altero. Itaque nec ei
manus adfinxit, quia nec capiendum quidquam erat nec re·
pellendum, nec pedes nec alia membra, quibus ingressum
corporis sustineret. Motum enim dedit caelo eum, qui
figurae eius esset aptissimuS, qui unus ex septem motibus
mentem atque intelligentiam cieret maxime. ltaque una
conversione atque eadem ipse circum se torquetur et verti·
tur. Sex autem reliquos motus ab eo separavit. Itaque

