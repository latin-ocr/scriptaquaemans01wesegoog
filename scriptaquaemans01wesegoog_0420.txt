398 , INCERTI AUCTORIS CONSOLATIO 208

vel argumentorum vel exemplorum copia, quibus se legen-
tes paene obrui sentient, ecquis se immobilem aut in do·
lore inexorabilem praebeat?

[Desunt non nullm]

XXVI. 92. Nec vero ignoro non nulla interdum accidere,
quibus ita perturbetur et opprimatur animus, ut a medicina
refugiat, idque si ullo in casu contingit, certe, quum do·
lore adfligimur, maxime solet evenire. Quod ex eo fit, quod
erepti vel amici vel adfinis vel filii cogitatio adeo nobis grata
est, quod illum paene ante oculos constituere videatur, ut,
etiam si dolorem refricet et lacrimas eliciat, tamen eam de·
ponere nolimus. Ac, si ad consolandum remedia suppe-
tant, tamen nihil minus quam consolantium verba audia
mus. Falluntur sane graviter, qui ita agunt, sed hunc er-
rorem, quo magno opere delectantur, sibi extorqueri nolunt.
93. Qua re suum uni cuique studium suaque omnibus de-
lectatio relinquatur. Non enim vereor quin, si minus in
ipso doloris aestu remediis utendum homines censeant, certe,
quum modice dolor resederit ac se paullum quasi remittere
coeperit, ad exstinguendas doloris reliquias monita prae·
ceptaque nostra adhibeantur. Nihil autem utilius est quam
haec eadem in voluptate ac laetitia pertractare atque in ma-
nibus habere. Sic enim et legi atque ad verbum edisci et
penitus memoriae mandari possunt, ut, quum in animum
penitus influxerint, tum exhauriri ac prorsus elabi non facile
queant. 94. Ita fit ut, quum repente dolor invasit, tum iis
utamur: quae, nisi ante percepta et cognita sint, impetu
ipso doloris incurrente plane depelli atque excludi solent.
Sensimus hoc in nobis ipsiS, nec parum nobis obfuit hanc
universam adversus dolorem commentationem non multo
ante animo ac mente percurrisse. Quamvis enim permultos
philosophorum libros vel de luctu vel de morte satis accu-
rate legissemus, ut Theophrasti, XenocratiS, aliorum, quos
commemorare nihil attinet, tamen hoc non ideo leceramus
quod eventurum putaremus ut iis ipsis in nostro maerore

uteremur. ltaque neque lectionem, quantum oportuisset,
accuratam nec memoriam satis intentam adhibuImus. Casu

 

 

 

