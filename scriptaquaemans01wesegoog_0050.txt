'28 DE ormcns

et animadversio et castigatio contumelia vacare debet neque
ad eius, qui punitur aliquem aut verbis castigat, sed ad rei
publicae utilitatem referri. 89. Cavendum est etiam ne
maior poena quam culpa sit et ne iisdem de causis alii
plectantur, alii ne appellentur quidem. Prohibenda autem
maxime est ira in puniendo. Numquam enim iratus qui
accedet ad poenam mediocritatem illam tenebit, quae est
inter nimium et pamm, quae placet Peripateticis et recte
placet, modo ne laudarent iracundiam et dicerent utiliter a
natura datam. Illa vero omnibus in rebus repudianda est
optandumque, ut ii, qui praesunt ret publicae, legum simi·
les sint, quae ad puniendum non iracundia, sed aequitate
ducuntur.

XXVI. 90. Atque etiam in rebus prosperis et ad volun-
tatem nostram fluentibus superbiam magno opere, fastidium
adrogantiamque fugiamus. Nam ut adversas res, sic secun·
das immoderate ferre levitatis est praeclaraque est aequa·
bilitas m omni vita et idem semper vultus eademque frona,
ut de Socrate itemque de C. Laelio accepimus· Philippum
quidem Macedonum regem rebus gestis et ‘gloria superatum
a filio facilitate et humanitate video superiorem fuisse.1ta·
que alter semper magnus, alter saepe turpissimus, ut recte
praecipere videantur qui monent, ut, quanto superiores
simus, tanto nos geramus submissius. Panaetius quidem
‘Africanum auditorem et familiarem suum solitum’ ait ‘di-
cere, ut equos propter crebras contentiones proeliorum
ferocitate ‚exsultantes domitoribus tradere soleant, ut iis
facilioribus possint uti, sic homines secundis rebus effre·
natos sibique praefidentes tamquam in gyrum rationis et
doctrinae duci oportere, ut perspicerent rerum humanarum
imbecillitatem 'varietatemque fortunae? 91. Atque etiam
in secundissimis rebus maxime est utendum consilio amico·
rum iisque maior etiam quam ante tribuenda auctoritas·
Iisdemque temporibus cavendum estne adsentatoribus pate·
faciamus aures nec adulari nos sinamus, in quo falli facile
est. Tales enim nos esse putamuS, ut iure laudemur: ex
quo nascuntur innumerabilia peccata, qun-m homines inflato
opinionibus turpiter irridentur et in maximis versantur erro

k

