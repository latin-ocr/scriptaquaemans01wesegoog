276 FRAGMENTA. 86

revocatione converterent, ut hoc omne animal, quod vide·
mus, esset illi animali, quod sentimus, ad aeternitatis imi·
tationem simillimum. X. Et caetera quidem usque ad tem·
poris ortum expressa ab illis, quae imitabatur, effinxerat,
sed quia nondum omne animal in mundo intus incluserat,
ex ea parte deficiebat ad propositum exemplar imaginis si-
militudo. Quot igitur et quales animalium formas mens in
speciem rerum intuens poterat cernere, totidem et tales in
hoc mundo secum cogitavit effingere. Erant autem animan-
tium genera quattuor, quorum unum divinum atque caeleste,
alterum pennigerum et aerium, tertium [aquatile], terrestre
quartum. Divinae animationis maxime speciem faciebat ex
igne, ita ut splendidissimus esset et aspectu pulcherrimus,
Quumque similem universitatis naturae efficere vellet, ad
volubilitatem rotundavit comitemque eum sapientiae quam
optimae mentis effecit circumque omne caelum aequaliter
distribuit, ut hunc hac varietate distinctum bene Graeci
κόσμον, nos lucentem mundum nominaremus. Dedit autem
divinis duo genera motuS, unum quod semper esset in
eodem aeque et idem in omnibus atque uno modo celeraret,
alterum quod in anticam partem a conversione eiusdem et
similis pelleretur. Quinque autem reliquis motibus orbem
eum esse voluit expertem, immobilem et stantem. Ex quo
genere ea sunt sidera, quae infixa caelo non moventur 1000,
quae sunt animantia eaque divina ob eamque causam suis
sedibus inhaerent et perpetuo manent, Quae autem vaga
et mutabili erratione labuntur, ita generata sunt, ut supra
diximus, Iam vero terram, altricem nostram, quae traiecto
axe sustinetur, diei noctisque effectricem eamdemque cu·
stodem antiquissimam deorum omnium voluit esse eorum,
qui intra caelum gignerentur. Flexiones autem deorum et
inter ipsos deos concursiones quaeque in orbibus eorum
conversiones antecessionesque eveniant, quumque inter se
paene contingant, eorum qui prope copulentur contraria
regione et pone quos aut ante labantur quibusque tempori-
bus a nostro aspectu oblitescant rursusque emersi errorem
incutiant rationis expertibus, si verbis explicare conemur,
nullo posito sub oeulis simulacro earum rerum frustra susei-

Ab..

