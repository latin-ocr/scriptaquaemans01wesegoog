414 INCERTI AUCTORIS CONSOLATIO 224

animos simul cum corporibus interire contendat, eum con-
tra rationemnulla nixum ratione pugnare. 153. Quod si
auctoritas quaerenda sit, quem graviorem nominare aucto-
rem possum quam eum, quem Apollo ipse sapientissimum
omnium pronunciavit? Cuius testimonium tale fuit, ut di·
vinos, esse hominum animos et eos corpore solutos in cae·

lum remigrare, unde prius venissent, in omni sermone ad· ¹

severaret. In quo cum philosophis illis consensit, quos

quondam Italicos nominavit antiquitas maximeque nobiles κ
iudicavit: quorum semper constans¹ fuit opinio demitti animos ’

e caelo divinaeque mentis eos esse non solum munus, sed
etiam partem praecipuam ac propriam. Quod si secus esse
quisquam putet, haud sane facile quid multis et firmissimis
in hanc sententiam argumentis respondere possit inveniet.
Sic enim plane cognosci ac sensu ipso diiudicari potest, sum-
mam esse paeneque incredibilem in animis celeritatem ac
festinationem, cuius ope, quae corpus non modo certo men-
sium, sed vix etiam annorum spatio perficere atque exsequi
posset, ea ipsi non modo semel puncto temporis percurrere,

sed etiam saepius excogitare et repetere facillime queant. l

XLV. 154. Quod si mirum videtur, cur non admirabilius
censeatur meminisse animum tam multa innumerabilibus ante
saeculis gesta, quae futura sunt cogitando prospicere ac
non modo praesentia, sed etiam praeterita et futura veluti
deum omnia complecti ac sub oculos subiicere conari? Quis
dubitet, quum haec intelligat eademque in se ipso agnoscat,
divinum esse animum, nec, si divina aeterna sunt, ipsum
esse mortalem? quum praesertim duabus ex rebuS, quae
praecipuae in animo sunt, illius aeterna natura facile intelligi
ac deprehendi possit. Haec autem sunt motus, quiin eo
praecipuus est, principium ac perpetuitas. Quum enim ex
se ipso moveatur nec aliunde, ut caetera, principium mo-
tus mutuetur, summa autem in e0, quam diu in corpore
est, perpetuitas motus appareat, quippe quae etiam in dor·
mientibus agnoscatur et vigeat, idcirco dubitari nullo modo
potest quin divinus sit et sempiternus futurus. 155. Et
sane ita esse ratio vincit et rerum probat exitus. Dei enim
imago quaedam animus est ex ipso deo delibata ac profecta·

 

