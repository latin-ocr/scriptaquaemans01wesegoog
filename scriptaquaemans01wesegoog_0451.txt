239 CAP. 57 - 60. §- noa—212. 429

beluas in deorum numerum referemus? Quid erit aliud na·
turam invertere et ima summis, summa infimis commutare?
Et, quum tantam in his imperitiam barbariamque agnosca-
mus , tamenne ista penitus inania pertinaciter defendemus?
Eademque inscitia caepas, allia, fructus caeterOS, qui oriun-
tur e terra, in deorum numero reposuit Aegyptus. 209. Quae
haud scio cur longiori oratione refellere sit necesse. In-
credibilis est enim eorum absurditas, ut nulla esse possit
'aut pertinacia aut imperitia tanta quae non ista aspernetur
, atque refugiat. Imbres autem, nimbi, procellae si a nostris
consecratae sunt, id antiquissimis populi Romani ritibus ac
caerimoniis receptum et confirmatum est. Quae tolli aut
perturbari, quum et satis firma ratione nitantur et usu iam
ipso confirmata et approbata sint, sine nefario scelere non
possunt. 210. Graeciam vero, quam paullo ante laudibus
ornavimus, hoc loco non sane laudare possumus, quae Cu-
pidines et Amores satis audacter et temere in gymnasiis
aedibusque publicis consecrarit. Quid enim Cupidini aut
Amoribus cum gymnasiis? aut quid ea consecratio vel ad
considerandum vel ad imitandum adferre potuit honestatis
aut boni? LX. 211. Nihil enim temerarium, nihil insi-
piens in deorum consecratione esse debet nec quod
ullam vel levissimam aut turpitudinis aut ullius omnino im-
pudentiae suspicionem adferat. Quales videri possunt eo-
rum consecrationeS, quorum in rebus probitati pudorique
contrariis numen esse potentiaque creditur. Qui ergo ad
hominum vitam vel adiuvandam vel excolendam atque
exornandam aliquid attulerunt quique virtutibus rerum-
que gestarum gloria praestiterunt, eos nemo dubitet iure
deos habitos divinoque cultu adfectos esse. Neque ego
ullo pacto auderem hoc primus prodere. Non enim tam
studiose, quae laudari possunt, appeto quam reformidare
ea soleo„ exquibus possit aliquid vel levioris culpae
redundare. 212. Quum vero et mares et feminas com-
plures in deorum numero esse videamus et eorum in
urbibus atque agris augustissima templa veneremur, adsen-
tiamur eorum sapientiae, quorum ingeniis et inventis omnem
vitam legibus et institutis excultam constitutamque habe·

