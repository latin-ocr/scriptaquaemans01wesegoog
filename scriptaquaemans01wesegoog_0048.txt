26 DE OFFICllS

splendidiora et maiora videantur. 83. Numquam omnino
periculi fuga committendum est ut imbelles timidique videa-
mur, sed fugiendum illud etiam, ne offeramus nos periculis
sine causa, quo esse nihil potest stultius. Quapropter in
adeundis periculis consuetudo imitanda medicorum est, qui
leviter aegrotantes leniter curant, gravioribus autem morbis
periculosas curationes et ancipites adbibere coguntur. Qua
re in tranquillo tempestatem adversam optare dementis est,
subvenire autem tempestati quavis ratione sapientis eoque
magiS, si plus adipiscare re explicata boni quam addubitata
mali. Periculosae autem rerum actiones partim iis sunt,
qui eas suscipiunt, partim rei publicae. Itemque alii de
vita, alii de gloria et benevolentia civium in discrimen vo-
cantur. Promptiores igitur debemus esse ad nostra peri·
cula quam ad communia dimicareque paratius dehonore
et gloria quam de caeteris commodis.

84. Inventi autem multi sunt, qui non modo pecuniam,
sed etiam vitam profundere pro patria parati essent,.iidem
gloriae iacturam ne minimam quidem lacere vellent, ne re
publica quidem· postulante, ut Callicratidas, qui quum Lace-
daemoniorum dux fuisset Peloponnesiaco bello multaque
fecisset egregie, vertit ad extremum omnia, quum consilio
non paruit eorum, qui classem ab Arginussis removendam
nec cum Atheniensibus dimicandum putabant. Quibus ille
respondit Lacedaemonios classe illa amissa aliam parare—
posse, se fugere sine suo dedecore non posse. Atque baec
quidem Lacedaemoniis plaga mediocriS, illa pestifera, qua,
quum Cleombrotus invidiam timens temere cum Epaminonda
conflixisset, Lacedaemoniorum opes corruerunt. Quanto
Q. Maximus melius! de quo Ennius: ¹

Unus homo nobis cunctando restituit rem.
Noenum rumores ponebat ante salutem.
Eryo postque magisque viri nunc yloria claret.

Quod genus peccandi vitandum est etiam in rebus urbanis.
Sunt enim qui quud sentiunt, etsi optimum sit, tamen in-
vidiae metu non audent dicere.

XXV. 85 Omnino qui rei publicae praefuturi sunt

