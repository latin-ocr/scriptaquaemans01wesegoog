138 CATO MAIOR DE SENECTUTE LIBER 2²

cuius modo feci mentionem, dicere aiunt solitum Lacedae-
monem esse honestissimum domicilium senectutis: nusquan·
enim tantum tribuitur aetati, nusquam est senectus hono
ratior. Quin etiam memoriae proditum est, quum Athenis
ludis quidam in theatrum grandis natu venisset, magno
consessu locum nusquam ei datum a suis civibuS, quum
autem ad Lacedaemonios accessisset, qui, legati quum

essent, certo in loco-consederant, consurrexisse omnes illi .

dicuntur et senem sessum recepisse. 64. Quibus quum a
cuncto consessu plausus esset multiplex datus, dixisse ex
iis quemdam ‘Athenienses scire quae recta essent, sed
facere nolle.’ Multa in nostro collegio praeclara, sed hoc,
de quo agimuS, in primis, quod, ut quisque aetate antece·
dit, ita sententiae principatum tenet, neque solum honore
antecedentibuS, sed iis etiarn, qui cum imperio sunt, maio·
res natu augures anteponuntur. Quae sunt igitur volupta-
tes corporis cum auctoritatis praemiis comparandae? Qui-
bus qui splendide usi sunt, ii mihi videntur fabulam aetatis
peregisse nec tamquam inexercitati histriones in extremo
actu corruisse.

65. At sunt morosi et anxii et iracundi et difficiles senes
si quaerimus, etiam avari. Scd haec morum vitia sunt, non
senectutis. Ac morositas· tamen et ea vitia, quae dixi.
habent aliquid excusationis non illius quidem iustae, sed
quae probari posse videatur. Contemni se putant, despici,
illudi, praeterea in fragili corpore odiosa omnis offensio
est. Quae tamen omnia dulciora fiunt et moribus bonis et
artibus, idque quum in vita tum in scaena intelligi potest ex
iis fratribus, qui in Adelphis sunt. Quanta in altero diritaS,
in altero comitas! Sic se res habet: ut enim non omne
vinum, sic non omnis natura vetustate coacescit. Severi
tatem in senectute prob0, et eam, sicut alia, modicam,
acerbitatem nullo modo. 66. Avaritia vero senilis quid
sibi velit non intelligo. Potest enim quidquam esse absur-
dius quam, quo viae minus restet, eo plus viatici quaerere?

XIX. Quarta restat causa, quae maxime angere atque
sollicitam habere nostram aetatem videtur, appropinquatio
mortiS‚ quae certe a senectute non potest longe abesse

