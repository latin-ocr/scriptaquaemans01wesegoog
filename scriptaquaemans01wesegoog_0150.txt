128 ‘CATO MAIOR DE SENECTUTE LIBER 12

tur, quum humeris sustineret bovem vivum. Utrum igitur
has corporis an Pythagorae tibi malis vires ingenii darii
Denique isto bono utare, dum adsit, quum absit, ne requiras,
nisi forte adolescentes pueritiam, paullum aetate progressi
adolescentiam debent requirere. Cursus est certus aetatis
et una via naturae eaque simplex suaque cuique parti aeta-
tis tempestivitas est data, ut et infirmitas puerorum et fero·-
citas iuvenum et gravitas iam constantis aetatis et senectutis
maturitas naturale quiddam habeat quod suo tempore per-
cipi debeat. 34. Audire te arbitror, Scipio, hospes tuus
avitus Masinissa quae faciat hodie nonaginta natus annos:
quum ingressus iter pedibus sit, in equum omnino non
ascendere, quum equo, ex equo non descendere, nullo
imbre, nullo frigore adduci ut capite operto sit, summam
esse in eo corporis siccitatem, itaque omnia exsequi regis
officia et munera. Potest igitur exercitatio et temperantia
etiam in senectute conservare aliquid pristini roboris·

XI. Ne sint in senectute vires. Ne postulantur quidem
vires a senectute. Ergo et legibus et institutis vacat aetas
nostra muneribus iis, quae non possunt sine viribus susti-
neri. Itaque non modo quod non possumus, sed ne quan·
'um possumus quidem cogimur. 35. At multi ita sunt im-
becilli senes, ut nullum officii aut omnino vitae munus
exsequi possint. At id quidem non proprium senectutis
vitium est sed commune valetudinis. Quam fuit imbecillus
P. africani filius, is qui te adoptavit, quam tenui aut nulla
potius valetudine! Quod ni ita fuisset, alterum illud exsti-
tisset lumen civitatis: ad paternam enim magnitudinem
animi doctrina uberior accesserat. Quid mirum igitur in
senibuS, si infirmi sunt aliquando, quum id ne adolescentes
quidem effugere possint? Resistendum, Laeli et Scipio,
senectuti est, eiusque vitia diligentia compensanda sunt:
pugnandum tamquam contra morbum sic contra senectu⁶
tem: 36. habenda ratio valetudinis, utendum exercitatio·
nibus modiciS, tantum cibi et potionis adhibendum, ut refi-
ciantur vires, non opprimantur. Nec vero corpori soli
subveniendum est, sed menti atque animo multo magis.
Nam haec quoque, nisi tamquam lumini oleum instillas, ex-

