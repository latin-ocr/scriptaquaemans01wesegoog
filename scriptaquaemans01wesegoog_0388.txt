366 ANTE QUAM IRET IN EXSILIUM. 176

quam ex parricidarum faucibus eripuit, remanere , tecta
omnium, fana deorum, universam videre periculo liberatam
suo civitatem: liceat ex hac flamma evolare, praesertim qui
illud impium incendium perditorum hominum lacrimis potius
meis quam sanguine vestro restingui malui. Neque enim
ego pet0, ut mihi detis vitam, sed datam repeto, ut red-
datiS. Si meministis quod ded’i, vos non debetis oblivisci,
sed retribuere quod debetis.

IV. 9. VOS, vos obtestor, di immortaleS, qui meae
menti lumina praetulistiS, quum consensum exstinxi con-
iurationis arcemque urbis ab incendio ac flamma liberavi
liberosque vestros a gremio et complexu matrum ad caedem
et cruorem non sum passus abstrahi. Num igitur potest
fieri a clientibus ut recipiar, quum a quibus debeam retineri
reiicere instituant? Socii quo fugient, quum aditus custodi
patriae praeclusus sit? Quo modo spes salutis reliquis
residebit, quum civibus praeclusa sit exspectatio incolumi·
tatis 2 Pax et concordia extraneis gignetur, quum iam
domesticis non insideat, sed publice providenti eripiatur?
10. Nam quid ego improborum sacta renovem oratione, ut
redintegratione illius coniurationis animos vulnerem vestros?
Auxilium ab alienis efflagitabo, quum cives vestros desera-
tis? Sociorum invocem subsidium, quum a civibus inter-
clusum sit praesidium? Quam colere gentem nunc insti-
tuam ? utrum ut custos accipiar an ut proditor excludar?
Si ut conservator, vestra erit ignominia: si ut oppugnator,
praecisa erunt omnia. Itaque quod putavi sore gaudium, id
exstitit exitium. , 11. Si, QuiriteS, eumdem in caeterorum
periculis haberemus animum quem in nostris difficultatibuS‚
et pro innocentissimo quoque propugnare et nocentissimum
quemque oppugnare nobis utilissimum esse arbitraremur,
et si cum optimi cuiusque rebus adversis nostram salutem,
cum deterrimorum hominum secundis nostra pericula puta·
remus coniuncta, frequentes profecto talibus conatibus ob
viam ire niteremur, neque partim innocentia freti, partim
nobilitate nixi, partim potentia ac multitudine amicorum fulti,
quum perfacile existimaremus adversariorum vim ac factio·
nem a nobis repelli posse, subito ipsi simili periculo cir-

