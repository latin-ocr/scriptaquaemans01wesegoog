43 FRAGMENTA. · f 233

non esse hoc iudicium iudicii, sed comitiorum consularium
causa comparatum. κ ‘-

31. Hic ego Appium Claudium consulem fortissimum
atque ornatissimum virum mecumque, ut spero, fideli in
gratiam reditu firmoque coniunctum nullo loco, iudices,
vituperabo. Fuerant enim eae partes aut eius, quem id
facere dolor et suspicio* sua coegit, aut eiuS, qui has sibi
partes depoposcit, quod aut non animadvertebat quem vio
laret aut facilem sibi fore in gratiam reditum arbitrabatur..
32. Ego tantum dicam, quod et causae satis et in illum
minime durum aut asperum possit esse. Quid< enim habet
turpitudinis Appium Claudium M. Scauro esse inimicum?
Quid, avus eius Ρ. Africano non fuit? Quid, mihi ipsi idem
iste? Quid, ego illi? Quae inimicitiae dolorem utrique
nostrum fortasse aliquando, dedecus vero certe numquam
attulerunt. 33. Successori decessor invidit et voluit eum
quam maxime offensum, quo magis ipsius memoria excel·
leret: res non modo non abhorrens a consuetudine, sed'
usitata etiam et valde pervagata. XV. Neque vero tam
haec ipsa cotidiana res Appium Claudium illa humanitate
et sapientia praeditum per se ipsa movisset, nisi hunc C.
Claudii fratris sui competitorem sore putasset..

34. Qui sive patricius sive plebeius esset -- nondum
enim certum constituerat -, cum hoc sibi coutentionem
sore putabat, Appius autem hoc maiorem etiam, quod illum
in pontificatus petitione, in saliatu, in caeteris meminerat.
fuisse patricium. Quam ob rem se consule neque repelli
tratrem volebat neque, ipse si patricius esset, parem Scauro
fore videbat, nisi hunc aliquo aut metu aut infamia per
culisset. “ ·

35. Ego id fratri in honore fratris amplissimo non con·
cedendum putem, praesertim qui quid amor fraternus va·
leat paene . praeter caeteros sentiam? -- At enim frater 1am
non petit. -Quid tum? Si ille retentus a cuncta Asia
supplice, si a negotiatoribus, si a publicanis, si ab omnibus
sociis civibus exoratus anteposuit honori suo commoda
salutemque provinciae, propterea putas semel exulceratum
animum tam-facile potuisse sanari?

