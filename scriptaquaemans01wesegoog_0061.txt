LIB. Ι. CAP. 33—35. §5 121—129. 39

re publica curiosum. lta fere officia reperientur, quum
quaeretur quid deceat et quid aptum sit personis, tempori-
buS‚ aetatibus. Nihil est autem quod tam deceat quam in
omni re gerenda consilio‘que capiendo servare constantiam.

XXXV. 126. Sed quoniam decorum illud in omnibus
factis dictis, in corporis denique motu et statu cernitur
idque positum estin tribus rebuS, formositate, ordine, or-
natu ad actionem apto, difficilibus ad eloquendum, sed satis
erit intelligi, in his autem tribus continetur cura etiam illa,
ut probemur iis, quibuscum apud quosque vivamuS, his .
quoque de rebus pauca dicantur. Principio corporis nostri
magnam natura ipsa videtur habuisse rationem, quae for-
mam nostram reliquamque figuram, in qua esset species
honesta, eam posuit in promptu, quae partes autem corpo·
ris ad naturae necessitatem datae aspectum essent defor-
mem habiturae atque foedum, eas contexit atque abdidit.
127. Hanc naturae tam diligentem fabricam imitata est homi·
num verecundia. Quae enim natura occultavit, eadem omnes
qui sana mente sunt removent ab oculis, ipsique necessitati
dant operam ut quam occultissime pareant: quarumque
partium corporis usus sunt necessarii, eas neque partes ne-
que earum usus suis nominibus appellant, quodque facere
turpe non est, modo occulte, id dicere obscoenum est.
Itaque nec actio rerum illarum aperta petulantia vacat nec
orationis obscoenitas. 128. Nec vero audiendi sunt Cynici
aut si qui suerunt Stoici paene Cynici, qui reprehendunt et
irrident, quod ea, quae turpia non sint, verbis flagitiosa
dicamus, illa autem, quae turpia sint, nominibus appelle-
mus suis. Latrocinari, fraudare, adulterare re turpe est,
sed dicitur non obscoene: liberis dare operam re honestum
est, nomine obscoenum, pluraque in eam sententiam ab
eisdem contra verecundiam disputantur. Nos autem natu·
ram sequamur et ab omni, quod abhorret ab oculorum
auriumque approbatione, fugiamus. 129. Status incessus
sessio accubatio, vultus oculi, mannum motus teneat illud
decorum. Quibus in rebus duo maxime sunt fugienda, ne
quid effeminatum aut molle et ne quid durum aut rusticum
sit. Nec vero histrionibus oratoribusque concedendum est

