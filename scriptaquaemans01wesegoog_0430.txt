408 lNCERTI AUCTORIS CONSOLATIO 218

lata est, ut nihil minus quam verum agnoscat, nec, quum
aliquid agitur, rectum id necne sit magno opere cogitet.
Qua nulla maior pestis ac pernicies humanis rebus valde
iarn labefactatis potuit adferri.. Atqui, si in ullo homine,
certe in his ipsis vulgare dictum et verum et acute cogitatum
esse deprehenditur. 131. Quid enim isti aliud agunt nisi
totos dies per inertiam perdunt atque ita vivunt, ut stertere
potius quam ullo pacto vivere videantur? Dormiens autem
ut nihil sentit, nihil agit, nihil curat, sic mortuus quid agere,
quid curare aut sentire possit haud sane intelligas. Itaque
in fabulis, quos di maxime adamarunt, eos, ne imminentem
aliquam calamitatem sentire cogerentur, si vigilassent, a
dis immortalibus consopitos esse. accepimus. 132. Mortem
igitur, si quidem somno similis est, singulis noctibus indui·
muS, et, quum in somno sensus sit plane nulluS, nullum
etiam in morte futurum esse sensum verissime statuere de·
bemus. Quod ut sensu ipso plane percipitur, sic ne de al·
tero ⁴quidem dubitari ullo pacto potest quin, quales ante
quam oriremur suimus , tales etiam mortui futuri simuS.
Mors enimquem ad modum ad eum, qui nondum ortus est,
nihil pertinuit, sic ne ad eum quidem, qui mortuus est, ulla
ratione pertinebit. Ad morientem vero vel nihil vel parum
certe pertinet, si quidem tam angusto spatio tamque brevi
curriculo coercetur, ut, ne si velit quidem, vires suas ni-
mium porrigere aut explicare possit. XXXIX. 133. Quae
est igitur eorum oratic, qui tantum in morte dolorem se ti·
mere atque expavescere dictitant? Quamquam non sane
video quo modo aliter facere possint. Qui enim mortem
numquam experti sint, quam semel homo subiturus est, quo
modo bona malane sit vere sentire ac diiudicare possunt?
Morientes aiunt cruciari, angi, distorqueri quod in non nul·
lis fortasse animadverti atque observari potuit. 134. ln
quo tum isti aliquid dixisse videri possent, si hoc ex ipso
mortis sensu penderet. Nam, si mors ipsa dolore suo cor-
pus usque eo cruciaret atque angeret, ut haec doloris edere
indicia cogeretur, negari profecto non posset quin dolorem
non levissimum mors ipsa esset adlatura. Quum vero huius
modi cruciatus paucissimos angat et eos maxime, qui intem·

