416 - INCERTl AUCTORIS CONSOLATIO 226

rum sitiS, opum ac divitiarum adsidua procuratio quid aliud
indicat nisi cogitare hominem in posterum nec eodem ve·
scendi vivendique studio, quo caeteras animantes duci vi-
demuS, humanum animum detineri? Sed haec abiectiora
atque humiliora nec ullis nisi sane angustis naturae terminis

circumscripta. 159. Quid illa in primis gravia atque prae- ¹

stantia nec ulli plane in terris degenti nisi soli homini tri·

buta ‘3 contemplatorem esse ipsum caeli rerumque caele· ἶ
stium, frui magnarum obscurissimarumque rerum scientia,

quae vel ad excolendos ad integritatem atque innocentiam
mores vel ad comparandam solis astrorumque cognitionem
vel ad exercendam in abditis obscurisque rebus memoriam
mentemque pertineant. XLVII. 160. Nonne haec ipsa
tanta ac talia divinum esse animum ostendunt nec illius
naturam aliunde quam e caelo delibatam ac deductam? An
censemuS, si una cum corporibus animi interirent, aut sa·
pientissimos homines tam aequo animo mori posse aut tam
iniquo planeque invito stultos et fatuos? Socratem ferunt
morti proximum de piorum immortalitate beataque vita,
quae mortem consequitur, disputavisse ‚ itaque laeto ac
libenti animo letale illud poculum hausisse, quasi non ad
mortem, sed ad regnum atque imperium vocaretur. 161. At
vero , quorum animus in terra defixus haeret, qui nihil uisi
mortale terrenumque cogitant, eos plane repugnantes atque
invitos e vita discedere videmus. Nec immerito, quum
animorum aeternitatem propius iam intuentes crucientur
mirum in modum, quasi flagitiose actam vitam poena etiam
sit immortalis consecutura. Atque illud etiam -— o stul·
tum hominem, dixerit aliquiS, et naturae suae penitus igna-
rum! —- nemini obscurum esse potest, ex ipsis etiam sa-
cris caerimoniisque maiorum aeternam hominis vitam facile
cognosci atque intelligi posse. Neque enim illi aut mortuos
tanto honore coluissent aut tam multas tamque varias sepul-
crorum caerimonias posteris tradidissent, nisi cognitum per·
spectumque habuissent vigere animum in morte nec, quam·
quam corpus occidat, hominem ipsum penitus evanescere.
162. Itaque statuisse videntur mortem ipsam non esse hu· ,
manae vitae confectricem nec ex ea sequi interitum, sed

 

