886 INCERTI AUCTORIS CONSOLATlO 19⁶

spe iam propinqua futuri boni recreantur et aluntur. Sed
nescio qui nos teneat error aut miserabilis ignoratio veri.
Non enim tanto opere bonis delectamur quam malis adfligi·
mur. Ex quo fit ιιι haec etiam nolentes augeamuS, bona
autem, quae fruendo, cogitando, gaudendo maiora efficere
expediret, etiam deteramus: quod certe minime oporteret.
Nam, si serio disputare volumus, cur dolores resque ad-
versas refugiamus, quae fortitudinem in nobis gignunt et
efficiunt? 56. Quae si nulla essent, nulla profecto forti·
tudo agnosceretur. ,Gur mortem horreamus, -quae adsidua
sui memoria nos ut meliores simus admonet? nec patitur
ad ea nos animum adiungere, quae aliquam nomini nostro
·vel intemperantiae vel iniustitiae notam possint inurere.
Bona vero et ea, quae probantur in vulgus, cur tanto opere
appetamus? quae consecuti molliores plerumqueac dete-
riores evadimus. XVI. 57. ltaque his voluptatum leno-
ciniis obruimur, ut discessum ex hac vita impendere vix
aliquando recordemur. Sapienter philosophorum princeps
et magister Plato: quae sensus appetit aut timet nihil aliud
esse quam somnia: itaque penitus contemnenda esse. Mala
vero ut vitentur, ad aeterna properandum: quo nisi conlu-
gias, vitari numquam posse. At ad aeterna ne properari
quidem potest nisi morte ianitore ac duce. 58. Quorsum
haec? ut intelligamus non modo a dolore vacuam, quietam,
opportunam, bonam denique esse mortem, sed etiam sum-
morum atque immortalium bonorum liberalem ac beneficam
ministram. ltaque Cato sic e vita discessit„ ut laetaretur
causam se nactum esse moriendi. lam nemini dubium esse
potest quin vir prudentissimuS, si sua morte laetabatur,
mortem etiam optimam esse agnosceret. 59. Certe enim
in re sua, quae praesertim sensu percipiatur, nemo fallitur.
Quod comprobare possum Artabani, Xerxis patrui, viri sa·
pientissimi, testimonio. De quo est apud Herodotum, quum
Xerxes exercitus sui copias paene innumerabiles ante se in
aciem instructas intuens collacrimatus esset neminem ex
tot milibus ad centum annos superstitem futurum, illum
Xerxi respondisse: At tam multa sunt tamque misera, quae
viventes perferunt, ut nemo sit quin mori saepissime cupiat,

