144 CATO MAIOR DE SENECTUTE LIBER 28

cernat et longius, videre se ad meliora proficisci, ille autem,
cuius obtusior sit acicS, non videre? Equidem efferor stu-
dio patres vestros, quos colui et dilexi, videndi, neque vero
eos solos convenire aveo, quos ipse cognovi, sed illos
etiam, de quibus audivi et legi etipse conscripsi. Quo qui·
dem me proficiscentem haud sane quis facile retraxerit ne-
que tamquam Peliam recoxerit. Et si quis deus mihi largia-
tur ut ex hac aetate repuerascam et in cunis vag-iam, valde
recusem, nec vero velim quasi decurso spatio a calce ad
carceres revocari. 84. Quid enim vita habet commodi? quid
non potius laboris? Sed habeat sane, habet certe tamen
aut satietatem aut modum. Non lubet enim mihi deplorare
vitam, quod multi et ii docti saepe fecerunt, neque me
vixisse poenitet, quoniam ita vixi, ut non frustra me natum
existimem ‚ ct ex vita ita discedo tamquam ex hospitio, non
tamquam ex domo. commorandi enim natura deversorium
dedit, non habitandi. Ο praeclarum diem, quum in illud
divinum animorum concilium coetumque proficis-sar quum-
que cx hac turba et colluvione discedam! proficiscar enim
non ad eos solum virOS, de quibus ante dixi, verum etiam
ad Catonem meum, quo nemo vir melior natus est, nemo
pictate praestantior: cuius a me corpus crematum est, quod
contra decuit, ab illo meum, animus vero non me deserenS,
sed respectans in ca profecto loca discessit, quo mihi ipsi
cernebat esse veniendum. Quem ego meum casum fortiter
ferre visus sum , non quo aequo animo serrem, sed me ipse
consolabar existimans non longinquum inter nos digressum
ct discessum fore. 85.· His mihi rebus , Scipio, — id enim
te cum Laelio admirari solere dixisti - levis est senectuS,
nec solum non molesta, sed etiam iucunda. Quod si in
hoc err0, qui animos hominum immortales esse credam,
lubenter erro nec mihi hunc errorem, quo delector, dum
vive, extorqueri volo: sin mortuuS, ut quidam minuti phi-
losophi censent, nihil sentiam, non vereor ne hunc errorem
meum philosophi mortui irrideant. Quod si non sumus im-
mortales futuri, tamen exstingui homini suo tempore opta-
bile est. Nam habet natura ut aliarum omnium rerum, sic
vivendi modum. Senectus autem aetatis est peractio tam-

