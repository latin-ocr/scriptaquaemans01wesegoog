LlB. 1. CAP. 18-—202 S. 61—68. 21

publico ac legitimo iure patiantur, exsistuntque in re pu·
blica plerumque largitores et factiosi, ut opes quam maxi
mas consequantur et sint vi potius superiores quam iustitia
pares. Sed quo difficilius, hoc praeclarius. Nullum enim
est tempus quod iustitia vacare debeat. 65. Fortes igitur et
magnanimi sunt habendi non qui faciunt, sed qui propulsant
iniuriam. Vera autem et sapiens animi magnitudo honestum
illud, quod maxime natura sequitur, in factis positum, non
in gloria iudicat principemque se esse mavult quam videri.
Etenim qui ex errore imperitae multitudinis pendet, hic in
magnis viris non est habendus. Facillime autem ad res in-
iustas impellitur, ut quisque altissimo animo est, gloriae
cupiditate: qui locus est sane lubricus, quod vix invenitur,
qui laboribus susceptis periculisque aditis non quasi merce
dem rerum gestarum desideret gloriam.

’ XX. 66. Omnino fortis animus et magnus duabus rebus
maxime cernitur, quarum una in rerum externarum despi-
cientia ponitur, quum persuasum est nihil hominem nisi
quod honestum decorumque sit aut admirari aut optare aut
expetere oportere nullique neque homini neque perturba-
tioni animi nec fortunae succumbere. Altera est reS, ut,
quum ita sis adfectus animo , utsupra dixi, res geras magnas
illas quidem et maxime utileS, sed ut vehementer arduas
plenasque laborum et periculorum quum vitae tum multa·
rum rerum, quae ad vitam pertinent. 67. Harum rerum
duarum splendor, omnis amplitudo, addo etiam utilitatem,
in posteriore est, causa autem et ratio efficiens magnos
viros in priore. ln eo est enim illud, quod excellentes ani·
mos et humana contemnentes facit. ld autem ipsum cerni·
tur in duobuS, si et solum id, quod honestum sit, bonum
iudices et ab omni animi perturbatione liber sis. Nam et
ea, quae eximia plerisque et praeclara videntur, parva du·
cere eaque ratione stabili firmaque contemnere fortis animi
magnique ducendum est et ea, quae videntur acerba, quae
multa et varia in hominum vita fortunaque versantur, ita
ferre, ut nihil a statu naturae discedas, nihil a dignitate sa
pientis, robusti animi est magnaeque constantiae. 68. Non
est autem consentaneum, qui metu non frangatur. eum

