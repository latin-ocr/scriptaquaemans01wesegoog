58 DE OFFlcns·

licatus suspicionem interfectus. Nec vero ulla vis imperii
tanta est, quae premente metu possit esse diuturna. 26. Te·
stis est PhalariS‚ cuius est praeter caeteros nobilitata cru-
delitas, qui non ex insidiis interiit, ut is, quem modo dixi,
Alexander, non a pauciS, ut hic noster, sed in quem uni-
versa Agrigentinorum multitudo impetum fecit. Quid?
Macedones nonne Demetrium reliquerunt universique se ad
Pyrrhum contulerunt? Quid? Lacedaemonios iniuste im-
perantes nonne repente omnes ferea socii deseruerunt
spectatoresque se otiosos praebuerunt Leuctricae calamita-
tis? VlII. Externa libentius in tali re quam domestica re-
cordor. Verum tamen quam diu imperium populi Romani
beneficiis tenebatur, non iniuriis, bella aut pro sociis aut
de' imperito gerebantur, exitus erant bellorum aut mites aut
necessarii, regum, populorum, nationum portus erat et re·
fugium senatuS‚ 27. nostri autem magistratus imperatores
que ex hac una re maximam laudern capere studebant, si
provincias, si socios aequitate et fide defendissent. Itaque
illud patrocinium orbis terrae verius quam imperium poterat
nominari. Sensim hanc consuetudinem et disciplinam iam
antea minuebamuS, post vero Sullae victoriam penitus ami-
simus: desitum est enim videri quidquam in socios ini·
quum, quum exstitisset in cives tanta crudelitas. Ergo in
illo secuta est honestam causam non honesta victoria. Est
enim ausus dicere hasta posita, quum bona in foro vende-
ret et bonorum virorum et locupletum et certe civium, ‘prae-
dam se suam vendere’. Secutus est qui in causa impia,
victoria etiam foediore non singulorum civium bona publi-
caret, sed universas provincias regionesque uno calamitatis
iure comprehenderet. 28. ltaque vexatis ac perditis exteris
nationibus ad exemplum amissi imperii portari in triumpho
Massiliam vidimus et ex ea urbe triumphari, sine qua num·
quam nostri imperatores ex Transalpinis bellis triumpha·
runt. Multa praeterea commemorarem nefaria in socios,
si hoc uno quidquam sol vidisset indignius. lure igitur
plectimur. Nisi enim multorum impunita scelera tulisse-
mus, numquam ad unum tanta pervenisset licentia. a quo
quidem rei familiaris ad panem, cupiditatum ad multos

A -ι

