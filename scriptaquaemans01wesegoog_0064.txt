42 DE OFFlclls ’

XXXVIII. 136. Sed quo modo in omni vita rectissirne
praecipitur ut perturbationes fugiamuS, id est, motus animi
nimios rationi non obtemperantes, sic eius modi motibus
sermo debet vacare, ne aut ira exsistat aut cupiditas aliqua
aut pigritia aut ignavia aut tale aliquid appareat, maxime-
que curandum est ut eoS, quibuscum sermonem consere-
mus, et vereri et diligere videamur. Obiurgationes etiam
non numquam incidunt necessariae, in quibus utendum est
fortasse et vocis contentione maiore et verborum gravitate
acriore, id agendum etiam, ut ea facere videamur irati. Sed,
ut ad urendum et secandum, sic ad hoc genus castigandi
raro invitique veniemuS, nec umquam nisi necessario, si
nulla reperietur alia medicina: sed tamen ira procul absit, cum
qua nihil recte fieri, nihil considerate potest. 137. Magnam
autem partem clementi castigatione licet uti, gravitate tamen
adiuncta, ut severitas adhibeatur et contumelia repella·
tur, atque etiam illud ipsum, quod acerbitatis habet obiur-
gatio, significandum est, ipsius id causa, qui obiurgetur,
esse susceptum. Rectum est autem etiam inillis conten-
tionibuS‚ quae cum inimicissimis fiunt, etiam si nobis in·
digna audiamus, tamen gravitatem retinere, iracundiam
repellere. Quae enim cum aliqua perturbatione fiunt, ea
nec constanter fieri possunt nec iis, qui adsunt, probari.
Deforme etiarn est de se ipsum praedicare salsa praesertim
et cum irrisione audientium imitari ‘militem gloriosum.’

XXXIX. 138. Et, quoniam omnia persequimur, volu·
mus quidem certe, dicendum est etiam qualem hominis ho·
norati et principis domum placeat esse, cuius finis est usuS,
ad quem accommodanda est aedificandi descriptio et tamen
adhibenda commoditatis dignitatisque diligentia. Cn. Octa·
vi0, qui primus ex illa familia consul sactus est, honori
fuisse accepimus, quod praeclaram aedificasset in Palatio
et plenam dignitatis domum: quae quum vulgo viseretur,
suffragata domino novo homini ad consulatum putabatur:
hanc Scaurus demolitus accessionem adiunxit aedibus. lta-
que ille in suam domum consulatum primus attulit, hic
summi et clarissimi viri filius in domum multiplicatam non
repulsam solum rettulit, sed ignominiam etiam et calami

A*

