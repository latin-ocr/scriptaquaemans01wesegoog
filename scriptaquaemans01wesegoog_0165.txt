27 , CAP. 21—23. §- 77—83. v 143

si nihil eorum ipsorum animi efficerent, quodiutius memo·
riam sui teneremus. Mihi quidem numquam persuaderi
potuit animos , dum in corporibus essent mortalibuS, vivere,
quum exissent ex iis, emori, nec vero tum animum esse
insipientem, quum ex insipienti corpore evasisset, sed
quum omni admixtione corporis liberatus purus et integer
esse coepisset, tum esse sapientem. Atque etiam, quum
hominis natura morte dissolvitur, caeterarum rerum per·
spicuum est quo quaeque discedant: abeunt enim omnia
illuc, unde orta sunt, animus vero solus nec quum adest:
nec quum discedit apparet. Iam· vero videtis nihil esse
morti tam simile quam somnum. 81. Atqui dormientium
animi maxime declarant divinitatem suam: multa enim,
quum remissi et liberi sunt, futura prospiciunt. Ex quo
intelligitur quales futuri sint, quum se plane corporis vin·
clis relaxaverint. Qua re, si haec ita sunt, sic me colitote,
inquit, ut deum: sin una est interiturus animus cum corpore,
vos tamen deos verenteS‚ qui hanc omnem pulcritudInem tuen·
tur et regunt, memoriam nostri pie inviolateque servabitis.’
Cyrus quidem haec moriens. NoS, si placet, nostra videa-
mus. XXIII. 82. Nemo mihi umquam, Scipio, persuadebit
aut patrem tuum Paullum aut duos avos ‚ Paullum et Africa-
num, aut Africani patrem aut patruum aut multos praestan-
tes viros, quos enumerare non est necesse, tanta esse
conatos quae ad posteritatis memoriam pertinerent, nisi
animo cernerent posteritatem ad se pertinere. An censeS,
ut de me ipso aliquid more senum glorier, mc tantos labo-
res diurnos nocturnosque domi militiaeque suscepturum
fuisse, si iisdem finibus gloriam meam quibus vitam essem
terminaturus? Nonne multo melius fuisset otiosam aetatem
et quietam sine ullo aut labore aut contentione traducere?
Sed nescio quo modo animus erigens se posteritatem ita
,semper prospiciebat, quasi, quum excessisset e vita, tum
denique victurus esset. Quod quidem ni ita se haberet ut
animi immortales essent, haud optimi cuiusque animus
maxime ad ‘immortalitatem gloriae niteretur. 83. Quid, quod
sapientissimus quisque aequissimo animo moritur, stultissi—
mus iniquissimo? nonne vobis videtur animus is, qm plus·

