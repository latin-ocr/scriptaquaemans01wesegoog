18 DE OF F ICIIS

viae, leges, iura, iudicia, suffragia, consuetudines praeterea
et familiaritates multisque cum multis res rationesque con
tractae. Artior vero colligatio est societatis propinquorum:
ab illa enim immensa societate humani generis in exiguum
angustumque concluditur. 54. Nam quum sit hoc natura
commune animantium, ut habeant libidinem procreandi,
prima'societas in ipso coniugio est, proxima in liberis, deinde
una domus, communia omnia. Id autem est principium
urbis et quasi seminarium rei publicae. Sequuntur fra·
trum coniunctioneS, post consobrinorum sobrinorumque,
qui quum una domo iam capi non possint, in alias domos
tamquam in colonias exeunt. Sequuntur connubia et adfini-
tates, ex quibus etiam plures propinqui. Quae propagatio
et suboles origo est rerum publicarum. Sanguinis autem
coniunctio benevolentia devincit homines et caritate. 55. Ma·
gnum est enim eadem habere monumenta maiorum, eisdem
uti sacriS‚ sepulcra habere communia. Sed omnium socic-
tatum nulla praestantior est, nulla firmior, quam quum viri
boni moribus similes sunt familiaritate coniuncti. lllud
enim honestum, quod saepe dicimus , etiam si in alio cerni-
mus, tamen nos movet atque illi, in quo id inesse videtur,
amicos facit. 56. Et quamquam omnis virtus nos· ad se
adlicit facitque ut eos diligamus, in quibus ipsa inesse vi-
deatur, tamen iustitia et· liberalitas id maxime efficit. Nihil
autem est amabilius nec copulatius quam morum similitudo
bonorum. In quibus enim eadem studia sunt, eaedem volun·
tateS, in iis fit ut aeque quisque altero delectetur ac se ipso,
efficiturque id, quod Pythagoras ultimum in amicitia putavit,
ut unus fiat ex pluribus. Magna etiam illa communitas est,
quae conficitur ex beneficiis ultro et citro datis acceptisque,
quae et mutua et grata dum sunt, inter quos ea sunt firrna de·
vinciuntur societate. 57. Sed quum omnia ratione animo·
que lustrariS, omnium societatum nulla est gravior, nulla
carior quam ea, quae cum re publica est uni cuique nostrum.
Cari sunt parentes, cari liberi, propinqui, familiareS‚ sed
omnes omnium caritates patria una complexa est, pro qua
quis bonus dubitet mortem oppetere, si ei sit profuturus?
Quo est detestabilior istorum immanitas, qui lacerarunt omni

