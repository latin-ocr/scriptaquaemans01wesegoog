34 ¹ DE ormcns

hostium consilia. ln quo genere Graeci Themistoclem et
Pheraeum Iasonem caeteris anteponunt, in primisque versu·
tum et callidum factum SoloniS, qui, quo et tutior vita eius
esset et plus aliquanto rei publicae prodesset, furere se
slmulavit. 109. Sunt his alii multum dispareS‚ simplices
et aperti, qui nihil ex occulto, nihil de insidiis agendum
putant, veritatis cultores, fraudis inimici, itemque alii, qui
quidvis perpetiantur, cuivis deserviant, dum quod velint
consequantur, ut Sullam et M. Crassum videbamus. Quo
in genere versutissimum et patientissimum Lacedaemonium-
Lysandrum accepimuS, contraque Callicratidam, qui prae-
fectus classis proximus post Lysandrum suit, itemque in
sermonibus alium [quemque], quamvis praepotens sit, effi·
cere ut unus de multis esse videatur: quod in Catulo et
in patre et in filio itemque in Q. Mucio Mancia vidimus
Audivi ex maioribus natu hoc idem fuisse in P. Scipione
Nasica, contraque patrem eiuS, illum qui Ti. Gracchi cona·
tus perditos vindicavit, nullam comitatem habuisse sermo·
nis, ne Xenocratem quidam, severissimum philosophorum
ob eamque rem ipsam magnum clarumque fuisse. Innume-
rabiles aliae dissimilitudines sunt naturae morumque, minime
tamen vituperandorum.

XXXI. 110. Admodum autem tenenda sunt sua cuique
non vitiosa, sed tamen propria, quo facilius decorum illud,
quod quaerimus, retineatur. Sic enim est faciendum , ut con-
tra universam naturam nihil contendamus, ea tamen conser-
vata propriam naturam sequamur, ut, etiam si sint alia gra-
v1ora atque meliora, tamen* nos studia nostra nostrae naturae
regula metiamur. Neque enim attinet naturae repugnare
nec quidquam sequi quod adsequi non queas. Ex quo
magis emergit quale sit decorum illud, ideo quia nihil decet
invita Minerva, ut aiunt, id est, adversante et repugnante
natura. 111. Omnino si quidquam cst decorum, nihil est
profecto magis quam aequabilitas [quum] universae vitae
tum singularum actionum, quam conservare non possis, si
aliorum naturam imitans omittas tuam. Ut enIm sermone
co debemus uti, qui notus est nobis, ne, ut quidam, Graeca
verba inculcantes iure optimo irrideamur, sic in actiones

