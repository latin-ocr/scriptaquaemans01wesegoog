39 FRAGMENTA. 229.

diligebat. Is quum hanc suam uxorem, anum et locupletem
et molestam, timeret, neque eam habere in matrimonio
propter foeditatem neque dimittere propter dotem volebat.
ltaque compecto cum matre Bostaris consilium cepit, ut
uterque Romam veniret: ibi se aliquam rationem inventu·
rum, quem ad modum illam uxorem duceret, confirmavit.

VI. 9. Hic opinio fuit, ut dixi, duplex, una non ab·
horrens a statu naturaque rerum, Arinis uxorem pelicatus
dolore concitatam, quum audisset Arinem cum illa sua me-
” tus et fugae simulatione Romam se contulisse, ut, quum
antea consuetudo inter eos fuisset, tum etiam nuptiis iunge·
rentur, arsisse dolore muliebri et mori quam id perpeti ma·
luisse: 10. altera non minus veri similis et, ut opinor, in
Sardinia magis etiam credita, Arinem istum testem atque
hospitem, Triari, tuum proficiscentem Romam negotium
dedisse liberto, ut illi aniculae non ille quidem vim adfer·
ret —- neque enim erat rectum patronae —, sed collum di-
gitulis duobus oblitteret, resticula cingeret, ut illa perisse
suspendio putaretur. 11. Quae quidem suspicio valuit .
etiam plus ob hanc causam, quod, quum agerent parentalia
Norenses omnesque suo more ex oppido exissent, tum illa
est a liberto suspendisse se dicta. Discessus autem solitudo
ei, qui patronam suffocabat, fuit quaerenda: illi, quae vo·
lebat mori, non fuit. 12. Confirmata vero suspicio est,
quod anu mortua libertus statim tamquam opere confecto
Romam est profectus, Aris autem, simul ac libertus dc
morte uxoris nunciavit, continuo Romae matrem illam Bosta-
ris duxit uxorem.

Vll. 13. En quibus familiis quam foedis, quam con·
taminatis, quam turpibus dedatis hanc familiam, iudices!
en quibus testibus commoti de quo homine, de quo genere,
de quo nomine sententias feratis! obliviscendum vobis pu-
tatis matrum in liberos, virorum in uxores scelera? Cerni·
tis crudelitate mixtas libidines, videtis immanes: duorum
maximorum criminum auctores, quibus criminibus haec tota
apud ignaros aut invidos formata causa est, omni facinore
et flagitio deformatos habetis.

V111. 14. Num igitur in his criminibus, iudiceS, residet

,Δ

