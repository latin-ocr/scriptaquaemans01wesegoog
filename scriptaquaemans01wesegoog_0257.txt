45 FRAGMENTA. ’ 235

rint, si incorrupti, si sua sponte, si non alicuius impulsu,
si soluti, si liberi. Quae si erunt, tamen sibi credi gau·
deant et mirentur. Quum vero omnia absint, tamen se non
‘respicient-mon gentis suae famam perhorrescent?

XIX. 42. Fallacissimum genus esse Phoenicum onmia
monumenta vetustatis atque omnes historiae nobis prodide-
runt. Ab his orti Poeni multis Karthaginiensium rebellioni·
buS, multis violatis‘fractisque foederibus nihil se degenerasse
docuerunt. APoenis admixto ‘Afrorum genere Sardi non
deducti §in Sardiniam atque ibi constituti, sed amendati et
repudiati coloni. ⁴

, · 43. Qua re quum integri nihil fuerit in hac gente plena,

quam valde eam putamus tot transfusionibus coacuisse?
Hic mihi ignoscet Cn. Domitius Sincaius, vir ornatissimuS,
hospes et familiaris meuS, ignoscent denique omnes ab
eodem Cn. Pompeio civitate donati, quorum tamen omnium
laudatione utimur, ignoscent alii viri boni ex Sardinia: credo
enim esse quosdam. 44. Neque ego, quum de vitiis gentis
loquor, neminem excipio. Sed a me est de universo ge·
nere dicendum, in quo fortasse aliqui suis moribus et hu·
monitate stirpis ipsius et gentis vitia vicerunt. Magnam
quidem esse partem sine fide, sine societate et coniunctione -
nominis nostri res ipsa declarat. Quae est enim praeter
Sardiniam provincia, quae nullam habeat amicam populo
Romano ac liberam civitatem? 45.a. Africa ipsa parens
illa Sardiniae, quae plurima et acerbissima cum maioribus
nostris bella gessit, non solum fidelissimis regnis, sed etiam
in ipsa provincia se a societate Punicorum bellorum Utica
teste defendit. Hispania ulterior Scipionum interitu et fidei
Saquntinae royo nobilitata habet Gaditanam civitatem officii-3,
periculis ‚ foedere nobiscum coniunctam. Quaero iam quae-
nam Sardiniae civitas foederata possit commemorari? Nulla
profecto. 45. b. Quo iqitur ore in populi Romani conspectum
se committere audet Sardus testis, copiis inops, gente fallax?
[Arusianus Messius p. 236. Lindem] Repulsum etiam vos M.
Scaurum a consulatu venistis et beneficio populi Romani eum
privare conamini? qua auctoritate?

