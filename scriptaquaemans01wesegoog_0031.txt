LIB. Ι. CAP. 6—8. S. 19—27. ⁵ 9

rendit nec obsistit, si potest, iniuriae, tam est in vitio
quam si parentes aut amicos aut patriam deserat. 24. At-
que illae quidem iniuriae, quae nocendi causa de industria
inferuntur, saepe a metu proficiscuntur, quum is, qui no·
cere alteri cogitat, timet ne, nisi id fecerit, ipse aliquo ad·
ficiatur incommodo. Maximam autem partem ad iniuriam
faciendam adgrediuntur, ut adipiscantur ea, quae concupi·
verunt: in quo vitio latissime patet avaritia.

vul. 25. Expetuntur autem divitiae quum ad usus vitae
necessarios tum ad perfruendas voluptates. In quibus
autem maior est animus, in iis pecuniae cupiditas spectat
ad opes et ad gratificandi facultatem, ut nuper Μ. Crassus
negabat ullam satis magnam pecuniam esse ei, qui in re
publica princeps vellet esse, cuius fructibus exercitum alere
non posset. Delectant etiam magnifici apparatus vitaeque
cultus cum elegantia et copia: quibus rebus effectum est ut
infinita pecuniae cupiditas esset. Nec vero rei familiaris
amplificatio nemini nocens vituperanda est, sed fugienda
semper iniuria est. 26. Maxime autem. adducuntur pleri·
que, ut eos iustitiae capiat oblivio, quum in imperiorum,
honorum, gloriae cupiditatem inciderunt.- Quod enim est
apud EnnIum,

Nulla sancta sociem,
Nec fides reym’ est,

id latius patet. Nam quidquid eius modi est in quo non
possint plures excellere, in eo fit plerumque tanta con·
tentio, ut difficillimum sit servare ‘sanctam societatem’. De-
claravit id modo temeritas C. Caesaris, qui omnia iura
divina et humana pervertit propter eum, quem sibi ipse
opinionis errore finxerat, principatum. Est autem in hoc
genere molestum, quod in maximis animis splendidissimis-
que ingeniis plerumque exsistunt honoriS, imperii, poten-
tiae, gloriae cupiditates. Quo magis cavendum cst ne quid
in eo genere peccetur. 27. Sed in omni iniustitia per·
multum interest utrum perturbatione aliqua animi, quae
plerumque brevis est et ad tempus, an consulto et cogi
tata fiat iniuria. Leviora enim sunt ea, quae repentino ali

