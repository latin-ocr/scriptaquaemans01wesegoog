19 CAP. 15. 16. s. 51— 56. 135

tatio, aliorum immissio. Quid ego irrigationes, quid fossio«
nes agri repastinationesque proferam, quibus fit multo terra
fecundior? 54. Quid de utilitate loquar stercorandi? mxi
in eo libro, quem ‘de rebus rusticis’ scripsi: de qua doctus
Hesiodus ne verbum quidem fecit, quum de cultura agri
scriberet. At HomeruS, qui multis, ut mihi videtur, ante
saeculis fuit, Laertem lenientem desiderium, quod capiebat
e filio, colentem agrum et eum stercorantem facit. Nec
vero segetibus solum et pratis et vineis et arbustis res ru·
sticae laetae sunt, sed hortis etiam et pomariis, tum pecu·
dum pastu, apium examinibuS‚ florum omnium varietate.
Nec consitiones modo delectant, sed etiam insitiones, quibus
nihil invenit agri cultura sollertIus.

XVI. 55. Possum persequi permulta oblectamenta re-
rum rusticarum, sed ea ipsa, quae dixi, sentio fuisse lon-
giora. Ignoscetis autem: nam et studio rusticarum rerum
provectus sum et senectus est natura loquacior, ne ab
omnibus eam vitiis videar vindicare. Ergo in hac vita Μ’.
CuriuS, quum de SamnitibUS, de Sabinis, de Pyrrho tri-
umphasset, consumpsit extremum tempus aetatiS. Cuius
quidem ego villam contemplans - abest enim non longe a
me —- admirari satis non possum vel hominis ipsius con-
tinentiam vel temporum disciplinam. Cur-io ad focum se-
denti magnum auri pondus Samnites quum attulissent, re-
pudiati sunt. Non enim aurum habere praeclarum sibi videri
fixit, sed iis, qui haberent aurum, imperare. 56. Poteratne
tantus animus non efficere iucundam senectutem? Sed ve-
nio ad agricolas sne a me ipso recedam. In agris erant tum
senatoreS‚ ‚id est, senet-1, si quidem aranti L. Quinctio Cin-
cinnato nunciatum est eum dictatorem esse sactum: culus
dictatoris iussu magister equitum C. Serviliussshala Sp.
Melium regnum appetentem occupatum interemit. A· villa
in senatum arcessebatur et Curius et caeteri seneS, ex quo
qui eos arcessebant viatores nominati sunt. Num igitur
horum senectus miserabilis suit, qui se agri cultione oblecta-
bant? Mea quidem sententia hau’d scio an ulla beatior
possit esse, neque solum officiO, quod hominum generi uni-
verso cultura agrorum est salutariS, scd et delectatione.

