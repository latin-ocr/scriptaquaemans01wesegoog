24 DE OFFlclls

Salamis clarissimae testis victoriae, quae anteponatur con-
silio Solonis ei, quo primum constituit Areopagitas, non
minus praeclarum hoc quam illud iudicandum est. Illud
enim semel proruit, hoc semper proderit civitati: hoc con-
silio leges Atheniensium, hoc maiorum instituta servantur.
Et Themistocles quidem nihil dixerit, in quo ipse Areopa·
gum adiuverit: at ille vere ab se adiutum Themistoclem.
Est enim bellum gestum consilio senatus eius, qui a Solone
erat constitutus, 76. Licet eadem de Pausania Lysandro-
que dicere, quorum rebus gestis quamquam imperium Lace-
daemoniis . . . . putatur, tamen ne minima quidem ex parte
Lycurgi legibus et disciplinae ⁸conferendi sunt. Quin etiam
ob has ipsas causas et parentiores habuerunt exercitus et
fortiores. Mihi quidem neque pueris nobis Μ. Scaurus C.
Mario neque, quum versaremur in re publica, Q. Catulus
Cn. Pompeio cedere videbatur. Parvi enim sunt foris arma,
nisi est consilium domi. Nec plus AfricanuS, singularis et
vir et imperator, in excidenda Numantia rei publicae promit
quam eodem tempore P. Nasica privatus, quum Ti. Gracchum
interemit. Quamquam haec quidem res non solum ex do·
mestica est ratione —- attingit etiam bellicam, quoniam vi
manuque confecta est -—-, sed tamen id ipsum est gestum
consilio urbano sine exercitu. 77. Illud autem optimurr
est, in quod invadi solere ab improbis et invidis audio:

Cedant arma toque, concedat laurea laudi.

Ut enim alios omittam, nobis rem publicam gubernantibus
nonne togae arma cesserunt? Neque enim periculum in re
publica fuit gravius umquam nec maius otium.. lta consiliis
diligentiaque nostra celeriter de manibus audacissimorum
civium delapsa arma ipsa ceciderunt. Quae res igitur
gesta umquam in bello tanta? qui triumphus conferendus?
78. Licet enim mihi, Marce fili, apud te gloriari, ad quem
et hereditas huius gloriae et factorum imitatio pertinet.
Mihi quidem certe vir abundans bellicis laudibuS, Cn. Pom-
peius, multis audientibus, hoc tribuit, ut diceret frustra
se triumphum tertium deportaturum fuisse, nisi meo in rem
publicam beneficio ubi triumpharet esset habiturus. Sunt

