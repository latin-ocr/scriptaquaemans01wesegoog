14 DE OF F lCIIS

XIII. 39. Atque etiam, si quid singuli temporibus ad·
ducti hosti promiserunt, est in eo ipso fides conservanda,
ut primo Punico bello Regulus captus a Poenis, quum de
captivis commutandis Romam missus esset iurassetque se
rediturum, primum , ut venit, captivos reddendos in sena-tu
non censuit, deinde, quum retineretur a propinquis et ab θ
amicis , ad supplicium redire maluit quam fidem hosti datam
fallere. [40. Secundo autem Punico bello post Cannensem
pugnam, quos decem Hannibal Romam astrictos misit iure
iurando se redituros esse, nisi de redimendis iis, qui capti
erant, impetrassent, eos omnes censoreS, quoad quisque
eorum vixit, qui peierassent, in aerariis reliquerunt, nec
minus illum, qui iuris iurandi fraude culpam invenerat.
Quum enim„ Hannibalis permissu exisset de castris, rediit
paullo post, quod se oblitum nescio quid diceret. Deinde
egressus e castris iure iurando se solutum putabat, et erat
verbiS, re n0n erat. Semper autem in fide quid senseriS‚
non quid dixeris cogitandum. Maximum autem exemplum
est iustitiae in hostem a maioribus nostris constitutum,
quum a Pyrrho perfuga senatui est pollicitus se venenum
regi daturum et eum necaturum, senatus et C. Fabricius
perfugam Pyrrho dedidit. lta ne hostis'quidem et potentis
et bellum ultro inferentis interitum cum scelere approbavit.]
41. Ac de bellicis quidem officiis satis dictum est. Memine-
rimus autem etiam adversus infimos iustitiam esse servan-
dam. Est autem infima condicio et fortuna servorum, qui·
busnon male praecipiunt qui ita iubent uti ut mercenariis:
operam exigendam, iusta praebenda. Quum autem duobus
modis, id est, aut vi aut fraude fiat iniuria, fraus quasi vul-
peculae, vis leonis videtur: utrumque homine alienissimum,
sed fraus odio digna maiore. Totius autem iniustitiae nulla ca·
pitalior quam eorum, qui tum, quum maxime fallunt, id agunt
ut viri boni esse videantur. De iustitia satis dictum est.

XIV. 42. Deinceps, ut erat propositum, de beneficen-
tia ac de liberalitate dicatur, qua quidem nlhll est naturae
hominis accommodatiuS, sed habet multas cautiones. Vi·
dendum est enim, primum ne obsit benignitas et iis ipsiS‚
quibus benigne videbitur fieri, et caeteris, deinde ne maior

