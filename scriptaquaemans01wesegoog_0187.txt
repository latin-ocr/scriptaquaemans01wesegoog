49 GAP. 17—19. s. (ει-68. ’ 165

65. Firmamentum autem stabilitatis constantiaeque est
eiuS, quam in amicitia quaerimus, fides. Nihil est enim sta-
bile, quod infidum est. Simplicem praeterea et communem
et consentientem, id est, qui rebus eisdem moveatur, eligi
par est, quae omnia pertinent ad fidelitatem. Neque enim
fidum potest esse multiplex ingenium et tortuosum, neque
vere, qui non eisdem rebus movetur naturaque consentit,
aut fidus aut stabilis potest esse. Addendum eodem est,
ut ne criminibus aut inferendis delectetur aut credat oblatis,
quae pertinent omnia ad eam, quam iam dudum tract0, con-
stantiam. lta fit verum illud, quod initio dixi, amicitiam
nisi inter bonos esse non posse. Est enim boni-viri, quem
eumdem sapientem licet dicere, haec duo tenere in amicitia:
primum, ne quid fictum sit neve simulatumt aperte enim
vel odisse magis ingenui est quam fronte occultare senten·
tiam: deinde non solum ab aliquo adlatas criminationes
repellere, sed ne ipsum quidem esse suspiciosum, semper
aliquid existimantem ab amieo esse violatum. 66. Accedat
huc suavitas quaedam oportet sermonum atque morum, haud
quaquam mediocre condimentum amicitiae: tristitia autem
et in omni re severitas habet illa quidem gravitatem, sed
amicitia remissior esse debet et liberior et dulcior et ad
omnem comitatem facilitatemque proclivior.

XIX. 67. Exsistit autem hoc loco quaedam quaestio
subdifficilis, num quando amici novi, digni amicitia, veteri·
bus sint anteponendi, ut equis vetulis teneros anteponere
solemus. Indigna dubitatio homine! Non enim debent esse
amicitiarum , sicut aliarum rerum satietates: veterrima quaec
que, ut ea vina, quae vetustatem ferunt, esse debent sua-
vissima, verumque illud est, quod dicitur, ‘multos modios
salis simul edendos esse, ut amicitiae munus expletum sit.’
68. Novitates autem si spem adfemnt, ut tamquam in herbis
non fallacibus fructus appareat, non sunt illae quidem re·
pudiandae, vetustas tamen suo loco conservanda: maxima
est enim vis vetustatis et consuetudinis. Quin etiam in ipso
equo, cuius modo feci mentionem, si nulla res impediat,
nemo est quin eo , quo consuevit, libentius utatur quam in-
tractato et-novo ‚ nec vero in hoc, quod est animal. sed in

