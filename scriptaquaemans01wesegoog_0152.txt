130 CATO MAIOR DE SENECTUTE LIBER =14

sensu aetas senescit nec subito frangitur, sed diuturnitate
exstinguitur. ,

XIl. 39. Sequitur tertIa vituperatio senectutiS, quod
eam carere dicunt voluptatibus. Ο praeclarum munus aeta-
tis, si quidem id aufert a nobis, quod est in adolescentia
vitiosissimum! Accipite enim, optimi adolescentes, vete-
rcm orationem Archytae Tarentini, magni in primis et prae-
clari viri, quae mihi tradita est, quum essem adolescens Ta-
renti cum Q. Maximo ‘Nullam capitaliorem pestem quam
voluptatem corporis hominibus’ dicebat ‘a natura datam,
cuius voluptatis avidae libidines temere et effrenate ad
notiundum incitarentur. 40. Hinc patriae proditiones, hinc
rerum publicarum eversioneS, hinc cum hostibus clan-
destina colloquia nasci, nullum denique scelus, nullum ma-
lum facinus esse ad quod suscipiendum non libido volupta

tis impelleret, stupra vero et adulteria et omne tale flagitium ·

nullis excitari. aliis illecebris nisi voluptatis. Quumque ho·
mini sive natura sive quis deus nihil mente praestabilius
dedisset, huic divino muneri ac dono nihil tarn esse inimi·
cum quam voluptatem. 41. Nec-enim libidine dominante
temperantiae locum esse neque omnino in voluptatis regno
virtutem posse consistere. Quod quo magis intelligi posset,
fingere animo iubebat tanta· incitatum aliquem voluptate
corporis quanta percipi posset maxima. Nemini censebat
fore dubium quin tam diu, dum ita gauderet, nihil agitare
mente, nihil rat10ne‚ nihil cogitatione consequi posset. Quo·
circa nihil. esse tam detestabile tamque pestiferum quam
voluptatem, si quidem ea, quum maior esset atque longin-
quior, omne animi lumen exstingueret? Haec cum C. Pon-
tio Samnite, patre eius, a quo Caudino proelio Sp. Postu·
mius T. Veturius consules superati sunt, locutum Archytam
Nearchus Tarentinus· hospes noster, qui in amicitia populi
Romani permanserat, sc a maioribus natu accepisse dice-
bat, quum quidem ei sermoni interfuisset Plato Atheniensis·
quem Tarentum venisse L. Ca‘millo Appio Claudio consuli·
bus reperio. 42. Quorsus haec? ut intelligatis, si volupta-
tem aspernari ratione et sapientia non possemuS, magnam
habendam senectuti gratiam, quae efficeret ut id non libe-

