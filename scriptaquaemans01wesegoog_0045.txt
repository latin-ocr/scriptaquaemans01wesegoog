LlB. 1. CAP. :zo—22. §- 68-—75- 23

dandum puto. Quorum iudicium in eo, quod gloriam con-
‘temnant et pro nihilo putent, difficile factu est non probare,
sed videntur labores et molestiaS, tum offensionum et re·
pulsarum quasi quamdam ignominiam timere et infamiam.
Sunt enim, qui· in rebus contrariis parum sibi constent, vo·
luptatem severissime contemnant, in dolore sint molliores,
gloriam negligant, frangantur infamia, atque ea quidem non
satis constanter. 72. Sed iis, qui habent a natura adiu·
menta rerum gerendarum, abiecta omni cunctatione adipi·
scendi magistratus ,et gerenda res publica est: nec enim
aliter aut regi civitas aut declarari animi magnitudo potest.
Capessentibus autem rem publicam nihil minus quam philo·
sophiS, haud scio an magis etiam et magnificentia et despi-
cientia adhibenda est rerum humanarum, quam saepe
dico, et tranquillitas animi atque securitas, si quidem nec
anxii futuri suntet cum gravitate constantiaque victuri.
73. Quae faciliora sunt philosophis, quo minus multa pa-
tent in eorum vita quae fortuna feriat etque minus multis
rebus egent et quia, siquid adversi eveniat, tam graviter
cadere non · possunt. Quocirca non sine causa maiores
motus animorum concitantur maiorque cura efficiendi rem
publicam gerentibus quam quietis, quo magis iis et magni-
tudo est animi adhibenda et vacuitas ab angoribus. Ad rem
gerendam autem' qui accedit caveat ne id modo·consideret
quam illa res honesta sit, sed etiam ut habeat efficiendi i'a-
cultatem: in quo ipso considerandum est ne aut temere
desperet propter ignaviam aut nimis confidat propter cupi·
ditatem.1n omnibus autem negotiis prius quam adgrediare
adhibenda est praeparatio· diligens.
xxn. 74. Sed quum plerique arbitrentur res bellicas
maiores esse quam urbanas, minuenda est haec opinio
Multi enim bella saepe quaesiverunt propter gloriae cupidi·
tatem, atque id in magnis animis ingeniisque plerumque
contingit eoque magui, si‘ sunt ad rem militarem apti et
cupidi bellorum gerendorum. Vere autem si volumus iudi·
care, multae res exstiterunt urbanae maiores clarioresque
quam bellicae. 75. Quamvis enim Themistocles iure laude-
tur et sit eius nomen quarn Solonis illustrius citcturque

