195 cAP. 13—15. s. 47—55. 385

iestatem cogitare, aut a dis immortalibus mentem et ratio·
nem, ut utilia cognoscere, honesta a turpibus secernere,
aequa amplecti, ab iniquis abstinere possemuS, voce deni-
que ipsa et oratione frui, quae nullis animantibus concessa
est quaque caeteris omnibus, quae sub caelo sunt, viven-
tium naturis antecellimus? inania haec videri possent, si
tam multis ex adverso miseriis oppressa hominis natura ne·
que se ad caelestia erigere nec tantis boniS, quibus maiora
nulla esse potuerunt, uti posset. 52. Sed profecte, ut
contra serpentium virus pharmacorum genera multa, contra
inopiae calamitatem sollertia et industria, contra turpitudi-
nis voluptatem pudor et verecundia, sic contra doloris
morsum philosophia nobis data est deorum immortalium.
concessu atque munere. Quam ut nemo satis pro dignitate
laudare queat, sic quam plurimi mentis tranquillitatem, animi
moderationem, in voluptates imperium, in acerba omnia
summam quamdam vim ac fortitudinem illi uni acceptam re-
serant necesse est. Neque nos aut in exilio patientes aut in
honorum cursu temperantes fuissemus aut nunc in tanto
maerore sapienter et fortiter versaremur, nisi tuo, philo·
sophia optima rerum humanarum moderatrix, beneficio.
XV. 53. Tu vero felix et beata, Tullia mea, si quis tibi in
morte sensus est, quae tot tantisque miseriis, quibus pro·
posita fuisses in vita, una morte perfuncta eS, a praesenti-
bus malis expedita, ab impendentibus erepta et in tuto ac
tranquillo quietis portu collocata. Merito tibi mortem iucun-
dam suisse putem, quum vel ea bona, quibus viventi frui
licuit, animo reputas vel mala, quae moriens vitasti, mente
ac cogitatione complecteris. 54. Ego autem, quum te feli-
cem iudicem ac, si dicere liceat, paene oculis cernam, cur
tua morte excrucier? Potius laetabor ac tibi tamquam de
re optatissima gratulabor. Cui nisi molestum est me iam
aetate confectum in tam perturbata re publica tamque misero
vitae genere reliquisse, quid iam grave aut acerbum-esse
possit? 55. Sed hoc quoque ratione ipsa levius aliquanto
efficitur, neque tu nunc quid me perferre necesse sit, sed
quam non„‚multo post tecum iisdem bonis usurus sim debes
cogitare. Nihil enim accidere valde grave p2otest iis, qui
cm. IV. 3. 5

