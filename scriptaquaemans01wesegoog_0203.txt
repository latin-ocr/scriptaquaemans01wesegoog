6⁶ 1. CAP. 3. §.14. 15. 11. §- 16—19. 111. CAP. 1. ς. 20. -181

est habitandi locus, non iis, qui omnem orbem terrarum
unam urbem esse ducunt. Τε miseriae, te aerumnae pre·
munt, qui te beatum, qui florentem putaS, tuae libidines te
torquent: tu dies noctesque cruciariS, cui nec satis est quod
est et id ipsum ne non sit diuturnum futurum times: te con-
scientiae stimulant maleficiorum tuorum, te metus exani·
mant iudiciorum atque legum, quocumque aspexisti, ut
furiae sic tuae tibi occurrunt iniuriae, quae te respirare
non sinunt. 19. Quam ob rem ut improbo et stulto e*
inerti nemini bene esse potest, sic bonus vir et fortis et sa-
piens miser esse non potest. Nec vero, cuius virtus mores-
que laudandi sunt, eius non laudanda vita est, neque porro
'‘ugienda vita est quae laudanda est. Esset autem fugienda, si
esset misera. Quam ob rem quidquid est laudabile, idem et
beatum et florens et expetendum videri debet.

 

P'ARADOXON 111.

Ὅτι ἴσα τὰ ἁμαρτήματα καὶ τὰ κατορθώματα.
{Aequalia esse peccata et recte factm]

Ι. 20. Parva, inquit, res est: at magna culpa. Nec
enim peccata rerum eventu, sed vitiis hominum metienda
sunt. In quo peccatur, id potest aliud aiio maius esse aut
minuS, ipsum quidem illud peccare, quoquo verteriS, unum
est. Auri navem evertat gubernator an paleae, in re ali·
quantum, in gubernatoris inscitia nihil interest. Lapsa est
libido in muliere ignota, dolor ad pauciores pertinet, quam
si petulans fuisset in aliqua generosa ac nobili virgine: pec·
cavit vero nihilo minus, si quidem est peccare tamquam
transire lineaS‚ quod quum feceriS, culpa commissa est: quam
longe progrediare, quum semel hinc transieriS, ad augen-
dam culpam nihil pertinet. Peccare certe licet nemini.
Quod autem non licet, id hoc uno tenetur, si arguitur non
licere. Id si nec maius nec minus umquam fieri potest,
>quoniam in eo est peccatum, si non licuit, quod semper
unum et idem est, quae ex eo peccata nascuntur, aequalia
sint oportet. 21. Quod si virtutes pares sunt inter se,
paria esse etiam vitia necesse est. Atqui pares esse virtu-
tes nec bono viro meliorem nec temperante temperantiorem

