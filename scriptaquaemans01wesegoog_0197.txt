59 CAP. 26. 2⁷. g. 99—-104, 175

ad calcem, ut dicitur, pervenire. 102. Sed quoniam res
humanae fragiles caducaeque sunt, semper aliqui anquirendi
sunt quos diligamus et a quibus diligamur: caritate enim
benevolentiaque sublata omnis est e vita sublata iucunditas.
Mihi quidem Scipi0, quamquam est subito ereptuS‚ vivit
tamen semperque vivet: virtutem enim amavi illius viri,
quae exstincta non est. Nec mihi soli versatur ante oculoS,
qui illam semper in manibus habui, sed etiam posteris erit
clara et insignis. Nemo umquam animo aut spe maiora
suscipiet qui sibi non illius memoriam atque imaginem pro·
ponendam putet. 103. Equidem ex omnibus rebus, quas
mihi aut fortuna aut natura tribuit, nihil habeo quod cum
amicitia Scipionis possim comparare. ln hac mihi de re
publica consensuS, in hac rerum privatarum consilium, in
eadem requies plena oblectationis fuit. Numquam illurn ne
minima quidem re offendi, quod quidem senserim, nihil
audivi ex eo ipse quod nollem: una domus erat, idem victus
isque communiS‚ neque solum militia, sed etiam peregrina-
tiones rusticationesque communes. 104. Nam quid ego de
studiis dicam cognoscendi semper aliquid atque discendi,
in quibus remoti ab oculis populi omne otiosum tempus
contrivimus? Quarum rerum recordatio et memoria si una
“ cum illo occidisset, desiderium coniunctissimi atque aman-
tissimi viri serre nullo modo possem. Sed nec illa exstincta
sunt alunturque potius et augentur cogitatione et memoria
mea et, si illis plane orbatus essem, magnum tamen adferret
mihi aetas ipsa solacium: diutius enim iam in hoc desiderio
esse non possum. Omnia autem brevia tolerabilia esse de-
bent, etiam si magna sunt.

H’aec habui de amicitia quae dicerem. Vos autem hor·
tor, ut ita virtutem locetis, sine qua amicitia esse non
potest, ut ea excepta nihil amicitia praestabilius putetis.

 

