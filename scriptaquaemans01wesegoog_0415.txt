203 ΟΑΡ. 21. 22, §- 75—80. 393

tum ”praecipue non solum praeteritae patriaeque virtutiS,
sed etiam‘ humanae legis ac paene obliviscuntur sui. Tan·
tum in eorum animis mollities potest ac servitus quaedam
doloris atque tristitiae. XXII. 79. An ego illum iudicare
liberum possim, cui dolor Imperat? quem repentinus casus
perturbat, impellit, evertit, qui nihil prae doloris magnitu-
dine cogitare‚ nihil meditari queat? qui nihil in se ipso, in
temporibus atque in fortuna, quae stabilitatis nihil babet,
sua ponat omnia? Ego vero istam non modo servitutem,
sed. paene captivitatem et quidem miserrimam censuerim.
Quid enim interest inter eum, qui vinctus ab hostibus et
carceribus conclusus obsideatur, et eum, qui dolore captus
suo prorsus careat arbitrio? At ille quidem, etsi corpore
serviat, animo tamen liber est nec dubitat alid'uando fore ut
libertatem adsequatur: qui vero dolori paret nec valet cor
pore et animo quam maxime laborat. Non enim amicis frui
non rei publicae prodesse, non privatas res curare, non
publicis consulere potest. Ita in otio et quidem molestis·
simo nec cuiquam paret ettamen sibi non imperat. Qui
quum adsiduis et maximis prematur angustiiS, alterum esse
necesse est, ut, quam diu in dolore versatur, semper miser
sit, alterum fieri nullo modo potest, ut, nisi dolere desinat,
a miseriis eximatur. 80. Quanto sapientius Xenophon, qui,
quum sacra sollemnia perageret maioremque natu filium in
proelio apud Mantineam cecidisse audiret, coronam tantum
e capite deposuit, sed in sacris peragendis constanter per-
stitit. Ubi vero cognovit fortiter pugnantem occidisse, co· -
ronam rursus capiti imposuit deosque ipsos, quibus litaba-
tur, testatus est maiorem se ex filii virtute voluptatem quam
ex obitu molestiam cepisse. Huic ego non dubitarim quin
omnia, quaecumque accidere possent in vita, nullam essent
perturbationem adlatura. Qui enim usque eo in deorum
cultu constans et firmus esset, ut neque filii morte nunciata ,
ab iis avocari posset, cur eum credam filii morte lugenda
a deorum voluntate dissensurum fuisse? aut qui virtutem
filii vitae anteferret, non iure credi possit illum et virtutis
studio incensum et patriae caritate impulsum omnes mo·
lestias omnesque calamitates libentissime fuisse subiturum?

