62 DE OFFlclls

anteponit. Maximeque admirantur eum, qui pecunia non
movetur, quod in quo v1ro perspectum sit, hunc igni specta-
tum arbitrantur. Itaque illa tria, quae proposita sunt ad
gloriam, omnia iustitia conficit, et benevolentiam, quod
prodesse vult plurimis, et ob eamdem causam fidem et ad-
mirationem, quod eas res spernit et negligit, ad quas pleri·
que inflammati aviditate rapiuntur.

39. Ac mea quidem sententia omnis ratio atque institu-‘
tio vitae adiumenta hominum desiderat, in primisque, ut
habeat quibuscum possit familiares conferre sermones: quod
est difficile, nisi speciem prae te boni viri feras. Ergo etiam
solitario homini atque in agro vitam agenti opinio iustitiae
necessaria est, eoque etiam magis, quod, eam sinon ha-
bebunt, iniusti habebuntur, nullis praesidiis saepti multis
adlicientur iniuriis. 40. Atque his etiam, qui vendunt
emunt, conducunt locant contrahendisque negotiis impli-
cantur, iustitia ad rem gerendam necessaria est, cuius tanta
vis est, ut ne illi quidem, qui maleficio et scelere pascuntur,
possint sine ulla particula iustitiae vivere. Nam qui eorum
cuipiam, qui una latrocinantur, furatur aliquid aut eripit,
is sibi ne in latrocinio quidem-relInquit locum, ille autem,
qui archipirata dicitur, nisi aequabiliter praedam dispertiat,
aut interficiatur a sociis aut relinquatur. Quin etiam leges
latronum esse dicuntur quibus pareant, quas observent.
Itaque propter aequabilem praedae partitionem et Bardylis
Illyricus latro ‚ de quo est apud Theopompum, magnas opes
habuit et multo maiores Viriathus LusitanuS, cui quidem
etiam exercitus nostri imperatoresque cesserunt, quem C.
LaeliuS, is qui Sapiens usurpatur, praetor fregit et commi·
nuit ferocitatemque eius ita repressit, ut facile bellum reli-
quis traderet. Quum igitur tanta vis iustitiae sit, ut ea etiarn
latronum opes firmet atque augeat, quantam eius vim inter
leges et iudicia et in constituta re publica fore putamus?
ΧΗ. 41. Mihi quidem non apud Medos solum, ut ait Hero—
dotus, sed etiam apud maiores nostros iustitiae fruendae
causa videntur olim bene morati reges constituti. Nam quum
premeretur initio multitudo ab iis, qui maiores opes habe·
bant, ad unum aliquem confugiebant virtute praestantem

