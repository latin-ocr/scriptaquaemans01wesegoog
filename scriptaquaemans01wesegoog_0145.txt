7 ’ CAP. 5. 6. s. 13-20. 123

Pyrrho foedusque faciendum, non dubitavit dicere illa, quaa
versibus persecutus est Ennius:

Quo vobis mentes, rectae quae stare solebant
Antehac, dementes sese flexere viai?

caeteraque gravissime: notum enirn vobis carmen est, et
tamen ipsius Appii exstat oratio. Atque haec ille egit septem
et decem annos post alterum consulatum, quum inter duos
consulatus anni decem interfuissent censorque ante con·
sulatum superiorem suisset, ex quo intelligitur Pyrrhi bello
grandem sane fuisse, et tamen sic a patribus accepimuS.
17. Nihil igitur adferunt qui in re gerenda versari senectu-
tem negant, similesque sunt ut si qui gubernatorem in na·
vigando nihil agere dicant, quum alii malos scandant, alii
per foros cursent, alii sentinam exhauriant, ille clavum
tenens quietus sedeat iu puppi. Non facit ea, quae iuvene8‚
at vero multo maiora et meliora facit. Non viribus aut ve-
.ocitatibus aut celeritate corporum res magnae geruntur,
sed consilio, auctoritate, sententia: quibus non modo non
orbari, sed etiam augeri senectus solet. 18. Nisi sorte ego
vobiS, qui et miles et tribunus et legatus et consul versatus
sum in vario genere bellorum, cessare nunc videor, quum
bella non gero. At senatui quae sint gerenda praescribo
et quo mod0, Karthagini male iam diu cogitanti bellum
multo ante denuneiO, de qua vereri non ante desinam quam
illam excisam esse cognovero. 19. Quam palmam utinam
di immortaleS, Scipio, tibi reservent, ut avi reliquias per-
sequare! cuius a morte tertius hic et tricesimus annus est,
sed memoriam illius viri omnes excipient anni consequen-
tes. Anno ante me censorem mortuus est, novem annis
post meum consulatum, quum consul iterum me consule
creatus esset. Num igitur, si ad· centesimum annum vixis
set, senectutis eum suae poeniteret? Nec enim excursione
nec saltu nec eminus hastis aut comminus gladiis uteretur,
sed consilio, ratione, sententia. Quae nisi essent in seni-
bus, non summum consilium maiores nostri appellassent
senatum. 20. Apud Lacedaemonios quidem ii, qui amplis·
simum magistratum gerunt, ut sunt, sic etiam nominantur

